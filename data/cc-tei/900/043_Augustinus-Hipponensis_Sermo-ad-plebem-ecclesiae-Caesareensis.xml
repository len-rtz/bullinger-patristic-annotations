<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Sermo ad plebem ecclesiae Caesareensis</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 43</title>
           <idno>AugHip.SeAdPlE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>1.</head>
        <p>
 Alacritatem vestrae Charitatis quanto gaudio suscipiamus,
agnoscitis. Exsultamus enim in Domino
Deo nostro, de quo Apostolus ait: <hi>Ipse est enim pax
nostra, qui fecit utraque unum <note>(Ephes. II, 14)</note>
        </hi>. Agimus
ergo eidem Domino et Salvatori nostro Jesu Christo
gratias. Hic praestitit nobis, ut antequam habeamus
fratris nostri Emeriti voluntatem, jam cognoverimus
quantum diligit unitatem. Quae tamen principia Deus
voluerit ut de ore ipsius audiremus, accipite. Mox ut
ingressus est istam ecclesiam, illo loco stans ubi
primum coepimus cum eo colloquium, inspirante Domino,
qui et cor instruit, et linguam regit, ait nobis: <hi>Non possum nolle quod vultis, sed possum velle quod
volo.</hi> 
 Videte quid promiserit, qui se dixit non posse
nolle quod volumus. Si enim non potest nolle quod
volumus, scit quid velimus. Hoc enim volumus quod
et vos vultis. Hoc omnes volumus quod vult Dominus.
Quid autem velit Dominus, occultum non est. Legitur
enim Testamentum ejus, qui nos sibi fecit cohaeredes:
in eo recitatur, <hi>Pacem meam do vobis, pacem
meam relinquo vobis <note>(Joan. XIV, 27)</note>
        </hi>. Sive ergo cito,
sive sero, non potest nolle quod volumus. Moras autem
<pb n="0690"/>
aliquas nobis facit secunda sententia, <hi>Possum
velle quod volo.</hi> Sic enim dixit: <hi>Non possum nolle
quod vultis, sed possum velle quod volo.</hi> Potest velle
quod vult, sed non potest nolle quod volumus. Illud
enim quod se dicit posse, videmus. Nam vult modo
quod vult; ipsum autem quod vult, non vult Deus.
Quid enim modo vult? esse in dissensione a catholica
Ecclesia, esse adhuc in communione partis Donati,
esse adhuc in schismate, esse adhuc inter illos
qui dicunt, <hi>Ego sum Pauli, ego vero Apollo, ego vero
Cephae?</hi> Sed hoc non vult Deus, dum increpat Apostolus, <hi>Divisus est Christus 
 <note>(I Cor. I, 12, 13)</note>
        </hi>? Potest
ergo velle quod vult, sed ad tempus, sed ad horam,
sed ad verecundiae, non ad rationem sapientiae potest
velle quod vult. Nam modo hoc est quod vult, et potest
velle quod vult. Sed quia non potest nolle quod
volumus, nolit Deus quod vult, et faciat quod volumus.
Non vos ergo permoveat, fratres, aliqua morula,
dum quod vult, vult; sed orate ut faciat quod promisit,
ut non possit nolle quod volumus. Et ab omnibus
acclamatum est, <hi>Aut hic, aut nusquam!</hi> Qui corda vestra
declarastis vocibus, adjuvate nos et orationibus.
<pb n="0691"/>
Potens est Dominus qui praecipit unitatem, mutare in
melius voluntatem. Quod autem acclamavit Charitas
vestra, <hi>Aut hic, aut nusquam;</hi> vocem in illum vestrae
Charitatis agnovimus, et amamus. Hoc etiam nos non
nunc primum, sed semper cogitamus, semper optamus.
Idem est et animus, quod praecipue necessarium
est, fratris et coepiscopi nostri, episcopi vestri Deuterii.
Olim nobis notus est animus ejus. Nobiscum
preces de hac re Domino fudit, cum concilio, ubi hoc
illis qui foris sunt promisimus et obtulimus. Jam de
hac re subscriptiones nostrae retinentur. Nunquam
enim nos ita honorem nostrum fovemus, ut unitati
invideamus. Minores sumus honore, cum simus majores
dilectione. Novimus quemadmodum invitanda
sit infirmitas, ut perficiatur unitas.</p>
      </div1>
<div1>
        <head>2.</head>
        <p>
 Nec ideo dicimus haec, fratres, quasi illi qui sub
schismate remanserint, aliquam spem habeant ad
Dominum. Multi enim disputant parum intelligentes
quid loquantur, et dicunt: Si schismatici sunt, si haeretici
sunt, quare sic illos suscipiunt? Audite, fratres
mei. Si eos susciperemus, jam istum susciperemus
fratrem nostrum Emeritum, sive bonum, sive malum,
tamen fratrem. Quod ideo dico, quia et ipse novit
per prophetam nobis dictum esse, quod illis etiam in
Collatione diximus, <hi>Dicite, Fratres nostri estis, his
qui vos oderunt <note>(Isai. LXVI, 5, sec. LXX)</note>
        </hi>. Oderunt
nos, credimus finiendum esse quod odiunt: tamen et
quamdiu odit, frater audit; donec finiatur odium, crit
nomen in testimonium. Non ergo sic illos suscipimus
ut sunt: absit a nobis; nam haeretici sunt, suscipimus
autem catholicos: mutantur, suscipiuntur. Sed
propter malum quod habent, non in eis possumus
persequi bona quae agnoscimus. Malum enim dissensionis,
schismatis, haeresis, malum suum habent:
bona vero quae in illis agnoscimus, non sunt sua;
Domini nostri habent bona, Ecclesiae habent bona.
Baptismus non est ipsorum, sed Christi. Invocatio
nominis Dei super caput ipsorum quando ordinantur
episcopi, invocatio illa Dei est, non Donati. Non eum
suscipio episcopum, si quando est ordinatus, super
caput ejus Donatus est invocatus. In errante et deserente
milite crimen est desertoris, character autem
non est desertoris, sed imperatoris. Sed frater noster
non deseruit, ubi adhuc nunquam fuit. Siquidem in
illo desertoris error est natus, quando est a desertore
signatus. Qui primo schisma fecit, qui se ab Ecclesia
catholica separavit, cum his quos secum traxit,
desertor fuit: caeteri a desertoribus signati sunt, non
tamen signo desertoris, sed signo imperatoris. Non
enim desertor characterem suum fixit. Quid est quod
dico, desertor characterem suum non fixit? Donatus
non baptizavit in nomine Donati. Nam si Donatus
quando schisma fecit, in nomine Donati baptizaret,
desertoris characterem infigeret: ego quando vocarem
ad unitatem, si invenirem desertoris characterem,
exterminarem, delerem, abolerem, abjicerem,
non approbarem; respucrem, anathematizarem, damnarem:
<pb n="0692"/>
nunc vero ipse desertor, characterem fixit
imperatoris sui. Deus et Dominus noster Jesus Christus
quaerit desertorem, delet erroris crimen, sed non
exterminat suum characterem. Ego quando venio ad
fratrem meum, et colligo errantem fratrem meum,
attendo fidem in nomine Patris et Filii et Spiritus
sancti. Iste est character imperatoris mei. De isto
charactere militibus suis vel potius comitibus suis, ut
hunc imprimerent eis quos congregabant castris ejus,
praecepit dicens: <hi>Ite, baptizate gentes in nomine Patris
et Filii et Spiritus sancti <note>(Matth. XXVIII, 19)</note>
        </hi>. Istum
characterem a Domino dictum omnibus credentibus
imprimendum quia noverat Paulus, expavescit ad eos
qui volebant esse Pauli, et dicit eis: <hi>Numquid Paulus
pro vobis crucifixus est?</hi> Quid vultis esse mei, et
non magis Domini mei? Quid vultis esse mei, et non
potius cujus ego sum? Agnoscite, advertite characterem
vestrum. <hi>Numquid in nomine Pauli baptizati estis <note>(I Cor. I, 13)</note>
        </hi>?
Sic ergo eos colligimus, ut non sibi
blandiantur illi quos non colligimus. Et ipsi colligantur,
non inflentur: veniant, suscipiantur. Non in eis
odimus quod Dei est: non odimus et ipsos, quia Dei
sunt. Et quod habent Dei est; et Dei sunt, quia homines
sunt, et omnis homo creatura Dei est. Dei est
quod habent nomen Patris et Filii et Spiritus sancti:
Baptismus Trinitatis, Dei est: Dei est Evangelium
quod habent, Dei est fides quam habent.</p>
      </div1>
<div1>
        <head>3.</head>
        <p>
 Et quid non habent, ait mihi aliquis, qui haec
habent? Tu dicis, Habent Baptismum Christi, Dico.
Tu dicis, Habent fidem Christi. Dico. Si ergo haec
habent, quid non habent? Quid est Baptismus? Sacramentum.
Audi Apostolum, <hi>Si sciero omnia sacramenta.</hi> 
Multum est scire omnia Dei sacramenta.
Quantacumque sciamus sacramenta, quis novit Dei
omnia sacramenta? Quid ait Apostolus? <hi>Si sciero omnia
sacramenta, si habeam omnem prophetiam.</hi> Adde
adhuc, <hi>et omnem scientiam.</hi> Sed de fide dixeras. Audi
adhuc, <hi>Si habeam omnem fidem.</hi> Difficile est habere
omnem fidem, quomodo difficile est nosse omnia sacramenta.
Et quid est quod dicit, <hi>omnem? Ita ut
montes transferam; charitatem autem non habeam, nihil
sum <note>(Id. XIII, 2)</note>
        </hi>. Intendite, fratres; intendite, obsecro
vos, Apostoli vocem, et videte quare cum tantis
laboribus et periculis fratres nostros quaeramus.
Charitas eos quaerit de cordibus nostris. <hi>Propter fratres
meos et propinquos meos,</hi> dicit Psalmus, <hi>loquebar
pacem de te <note>(Psal. CXXII, 8)</note>
        </hi>, ad sanctam Jerusalem
loquens. Videte ergo, fratres mei, quid dixit Apostolus: <hi>Si habuero omnia sacramenta, omnem scientiam,
prophetiam, fidem.</hi> 
 Qualem fidem? <hi>Ita ut montes transferam;
charitatem autem non habeam, nihil sum.</hi> Non
dixit, Illa omnia nihil sunt; sed, <hi>si charitatem non habeam,
nihil sum.</hi> Quis enim demens diceret, Nihil
sunt Dei sacramenta? Quis demens diceret, Nihil est
prophetia, nihil scientia, nihil fides? Non illa nihil
sunt; sed cum illa magna sint, ego magna habens, <hi>si
charitatem non habeam, nihil sum.</hi> Magna illa sunt, et
magna habeo, et nihil sum si charitatem non habeo,
per quam mihi prosunt quae magna sunt. Si enim non
<pb n="0693"/>
habeo charitatem, illa inesse possunt, prodesse non
possunt.</p>
      </div1>
<div1>
        <head>4.</head>
        <p>
 Attende ergo, frater; attende, obsecro te. Dicis
mihi, Quid me quaeris? Respondeo, Quia frater meus
es. Respondes mihi et dicis, Si perii, quid me quaeris?
Et ego respondeo, Si non perisses, non quaererem.
Quid me quaeris, dicis mihi? si perii, quid me
quaeris? Cum ego respondeam, Quaero quia peristi.
Et quare quaero? quo fructu quaero? Ut aliquando
dicatur mihi, <hi>Frater tuus mortuus erat, et revixit; perierat
et inventus est <note>(Luc. XV, 32)</note>
        </hi>. Respondes et dicis
mihi, Sed habeo Sacramentum. Habes, agnosco:
propter hoc te quaero. Magnam causam addidisti,
quare te diligentius quaeram. Ovis est enim de grege
Domini mei, cum signo errasti: ideo quaero magis,
quia ipsum signum habes. Quare unam Ecclesiam
non possidemus? Unum signum habemus, quare in
uno ovili non sumus? Ideo te quaero, ut hoc Sacramentum
sit tibi in salutis adjutorium, non in damnationis
testimonium. Nescis quia desertor de charactere
damnatur, de quo militans honoratur? Ideo te quaero,
ut non pereas cum signo. Salutis enim signum est, si
habeas salutem, si habeas charitatem. Hoc enim signum
salutis extra tibi inesse potest, prodesse
non potest. Veni, ut prosit tibi quod habebas:
non ut accipias quod habebas: sed ut prodesse
tibi incipiat quod habebas, et accipias quod non
habebas. Habebas enim signum pacis, ipsam pacem
non habebas. In domo illa, id est, in te discordia
habitabat, et in limine titulos pacis figebat.
Agnosco titulos, sed quaero habitantem. Lego titulum
pacis, Baptismum in nomine Patris et Filii et Spiritus
sancti. Titulus pacis est, lego: quis habitat quaero,
fratrem meum attendo, titulum pacis agnosco.
Ipsum et ego habeo: intrare volo. Quid est, intrare
volo? Fratrem me accipe, ut simul oremus Patrem.
Non tecum oro. Tituli pacis sunt, et mihi discordia
contradicit? Plane laborabo, adjuvante Domino, ejicere
discordiam male possidentem, et introducere
pacem tanquam legitimum possessorem. Cum ergo
discordiam excludo, pacem introduco, titulos pacis
quare depono? Dico plane Domino meo: O Christe,
qui es pax nostra, qui fecisti utraque unum <note>(Ephes.
II, 14)</note>, fac nos unum, ut recte cantemus, <hi>Ecce quam
bonum et quam jucundum, habitare fratres in unum <note>(Psal. CXXXII, 1)</note>
        </hi> 
 Introduc concordiam, pelle discordiam:
introduc te ipsum in titulos tuos. Tu mane:
non alter possideat, et de tuis titulis fallat. Tu muta
istum contradictorem, qui una hora in cruce mutasti
latronem <note>(Luc. XXIII, 40-43)</note>.</p>
      </div1>
<div1>
        <head>5.</head>
        <p>
 Et certe videamus quid habes. Habeo, inquit,
Sacramentum, habeo Baptismum. Si dicam tibi,
Proba: ostendis mihi quid acceperis, dicis quid confessus
fueris, dicis quid teneas. Agnosco, non muto,
non exsufflo. Absit ut cum quaero salutem desertoris,
faciam injuriam imperatori. Ergo probasti mihi quod
habeas Sacramentum, exponendo Sacramentum.
<pb n="0694"/>
Probasti mihi te habere fidem: proba mihi quod habeas
charitatem; tene unitatem. Nolo mihi dicas,
Habeo charitatem: proba. Unum Patrem habemus,
simul oremus. Quid tu dicis, quando oras, rogo te? <hi>Pater noster, qui es in coelis 
 <note>(Matth. VI, 9)</note>
        </hi>. Deo gratias.
Secundum magisterium Domini nostri addidisti, <hi>qui es in coelis.</hi> 
 Singulos enim patres habebamus in
terris, unum invenimus simul in coelis. <hi>Pater noster,
qui es in coelis:</hi> ipsum invocas Patrem. Pater noster
unam conjugem voluit habere: qui ergo adoramus
unum Patrem, quare non agnoscimus unam matrem?
Si natum te dicis de alia, et de sinu alieno ipsa te
peperit. Quod dixi, non omnes intelligere potuistis.
Novimus per legitimas conjuges factum esse, ut
etiam qui non de legitimis conjugibus nascerentur,
in eadem haereditate sociarentur: hoc voluntas conjugis
fecit. Nam Ismael exhaeredatus est. Ipsum Sara
pepererat, etsi de utero alieno. Sara pepererat utero
alieno, voto suo. Ipsa enim dixit, Volo enim de ista
mihi filios facias. Et ideo fecit Abraham <note>(Gen. XVI,
2-4)</note>. <hi>Uxor</hi> enim <hi>non habet potestatem corporis sui, sed
vir: similiter, vir non habet potestatem corporis sui,
sed mulier <note>(I Cor. VII, 4)</note>
        </hi>. Nam filius esset, si noa
superbisset. Superbus est exhaeredatus Ismael. Erexit
enim ancilla cervicem, ut diceret, <hi>Ejice ancillam et
filium ejus; non enim haeres erit filius ancillae cum filio
meo Isaac <note>(Gen. XXI, 10)</note>
        </hi>? Nam vis nosse quid valeat
pax, quid valeat concordia, quid valeat humilitas, et
quid impediat superbia? Ismaelem exhaeredavit, filios
autem ancillarum de Jacob, quia et illi ut nascerentur
conjugia justa voluerunt: filios ergo ancillarum
de Jacob, novimus in unam haereditatem advocatos.
Simul numerati sunt omnes patriarchae duodecim,
nullum ab altero uteri diversitas separavit, quia omnes
charitas sociavit. Quid interest ergo ubi Baptismum
acceperis? Baptismus meus est, dicit tibi Sara:
Baptismus meus est, dicit tibi Rachel. Noli superbire,
veni ad haereditatem: maxime quia ipsa haereditas
non est illa terra quae data est filiis Jacob. Filiis
Israel data est terra: quanto a pluribus possidebatur,
tanto plus angustabatur. Haereditas nostra pax vocatur.
Testamentum lego: <hi>Pacem meam do vobis, pacem
meam relinquo vobis <note>(Joan. XIV, 27)</note>
        </hi>. Simul teneamus
quod dividi non potest. Non eam angustat numerosus
possessor, quanticumque venerint; sicut
promissum est, <hi>Sic erit semen tuum tanquam stellae
coeli, et sicut arena quae est ad labium maris, In semine
tuo benedicentur omnes gentes <note>(Gen. XXII, 17, 18)</note>
        </hi>. <hi>Et
vidi,</hi> inquit in Apocalypsi, <hi>multos in stolis albis, et habentes
palmas, quos numerare nemo potest, venientes ex
omnibus gentibus <note>(Apoc. VII, 9)</note>
        </hi>. Veniant, pacem teneant;
angusta non sit nostra possessio Angustias
non facit, nisi sola dissensio. Ecce, fratres mei, ut
angustias adhuc patiamur, dissensio facit fratris
nostri: consentiat in pace, et facta est latitudo.</p>
      </div1>
<div1>
        <head>6.</head>
        <p>
 Sed quid faciamus, nisi fraternam infirmitatem
feramus, et non deficiamus? Sudor iste meus credimus
<pb n="0695"/>
quod erit fructuosus. Dominus Deus noster qui voluit
ut veniremus ad vos, qui jussit ut eum quaereremus,
qui fecit ut eum interim facie tenus inveniremus,
adjutos orationibus vestris faciet nos invenire cor
ejus, laetari de concordia ejus, gratias agere Deo de
salute ejus, quam non potest habere nisi in Ecclesia
catholica. Extra Ecclesiam catholicam totum potest
praeter salutem. Potest habere honorem, potest habere
Sacramentum, potest cantare Alleluia, potest respondere
Amen, potest Evangelium tenere, potest in nomine
Patris et Filii et Spiritus sancti fidem et habere et
praedicare: sed nusquam nisi in Ecclesia catholica
salutem poterit invenire. Transeunt enim omnia ista,
fratres mei. Modo putat quia magnus erit apud suos,
si non consenserit, et dictus fuerit martyr partis Donati.
Absit, tollatur in nomine Domini de corde ejus
iste typhus. Novit et ipse, legit et ipse: <hi>Si tradidero
corpus meum ut ardeam, charitatem autem non habeam,
nihil mihi prodest <note>(I Cor. XIII, 3)</note>
        </hi>. Ego non dico, Si
aliquas injurias quasi jactet se passum esse pro parte
Donati, aut aliqua damna terrena, nihil ei prodest.
Ego plus dico, Si patiatur foris inimicum Christi, non
Catholicum fratrem suum quaerentem salutem ejus,
sed inimicum Christi si foris patiatur, et dicat ei foras
ab Ecclesia Christi inimicus Christi, Pone thus
idolis, adora deos meos; et non adorans occidatur ab
inimico Christi: sanguinem fundere potest, coronam
accipere non potest.</p>
      </div1>
<div1>
        <head>7.</head>
        <p>
 Ipsi noverunt, quando in Collatione nostra fuerunt,
quam Carthagine habuimus, quomodo confessi
sunt, quia parentes eorum fecerunt persecutionem
Caeciliano episcopo. Tunc a Catholica discordantes,
schisma fecerunt: persecuti sunt illum parentes ipsorum,
id est, primi qui fecerunt partem Donati, persecuti
sunt Caecilianum, perduxerunt illum persequendo
usque ad judicium Imperatoris. Miserunt crimina
ipsius Imperatori, quae vera non existebant. Jussit
audiri causam Imperator. Audita est apud episcopos,
falsa illa crimina inventa sunt, absolutus est Caecilianus.
Nec illi a persequendo destiterunt, sed Imperatorem
saepe interpellarunt, ubi postea judicem causae
constituerunt. Et ipse inter partes audivit et cognovit.
Cognovit Imperator, innocentem Caecilianum judicavit.
Et cum hoc objiceremus, contenderunt nobiscum
et dixerunt, quia Caecilianum damnarit Imperator in
exsilium: quod falsum est. Sed tamen videte quid
dixerunt: Quia persequentibus majoribus suis adductus
est ad Imperatorem Caecilianus, et missus in
exsilium. Gesta legimus, prosecutiones ipsius sunt,
manus ipsius tenetur subscribentis verbis suis; intendite,
obsecro vos, dijudicate modo causam nostram.
Certe persecuti sunt majores sui Caecilianum,
certe ad Imperatorem perduxerunt, certe ut damnaretur
fecerunt. Nolo dicere quia non est damnatus:
<pb n="0696"/>
nolo dicere quia innocens est pronuntiatus. Sed hoc sit
quod dicant. Quando eum persequebantur, quando
damnari fecerunt, tunc quid erat Caecilianus? Quando
persecutionem patiebatur a majoribus istorum, quid
erat? Dicatur mihi, quid erat? Christianus erat? catholicus
erat? aut quid erat? Non dicunt, Non erat
catholicus; sed, criminosus. Possunt ergo pati persecutionem
a sanctis homines criminosi. Prorsus hoc
accipiamus: criminosus erat Caecilianus, qui persecutionem
patiebatur. Sic enim non dico, Mentiebantur;
sed fallebantur: ut et nos illis consentiamus,
criminosus erat. Qui faciebant, quid erant? Quod vis
elige: si iniqui erant; desere iniquos, veni ad nos.
Si autem sancti erant; potest ergo fieri ut sancti persequantur
injustum. Noli nobis irasci, si persequimur:
noli dicere, Injusti estis qui persequimini. Jam
enim ostendistis quia fieri potest ut et justi persequantur
injustum. Fieri potest, aut non potest?
Unum de duobus dicatur mihi. Si fieri non potest:
quare vestri persecuti sunt Caecilianum? Si autem
fieri potest: quid miraris? Quid laudas poenam, et
non ostendis causam? <hi>Beati,</hi> ait Dominus, <hi>qui persecutionem
patiuntur.</hi> Adde, <hi>propter justitiam <note>(Matth. V,
10)</note>
        </hi>, et separasti latrones, separasti maleficos, separasti
adulteros, separasti impios, separasti sacrilegos,
separasti haereticos. Tales persecutionem patiuntur,
sed non propter justitiam.</p>
      </div1>
<div1>
        <head>8.</head>
        <p>
 Et tamen qualem persecutionem patitur frater
noster, qui adductus est ad nos? Ipsa est persecutio
gloriosior: de illa prorsus profiteor. Reprehendat
qui vult, talem persecutionem profiteor. Psalmum
lego: <hi>Detrahentem proximo suo occulte, hunc persequebar <note>(Psal. C, 5)</note>
        </hi>.
Si recte persequor occulte
proximo detrahentem, non rectius persequor Dei
Ecclesiam publice blasphemantem, quando dicit, <hi>Non
est ipsa:</hi> quando dicit, <hi>Nostra est quae in parte est:</hi> 
quando dicit, <hi>Illa meretrix est?</hi> Ergo blasphemantem
Ecclesiam non persequar? Persequar plane, quia
membrum sum Ecclesiae: persequar plane, quia filius
sum Ecclesiae. Ipsius voce Ecclesiae utor, ipsa Ecclesia
per me dicit in Psalmo, <hi>Persequar inimicos meos,
et comprehendam illos, et non convertar donec deficiant <note>(Psal. XVII, 38)</note>
        </hi>.
Deficiant in malo, proficiant in bonum.
Fratres, ne putetis aliquid novum factum esse
fratri nostro. Pars Donati quando praevalebat Constantinae,
laicum nostrum catechumenum natum de
parentibus catholicis, Petilianum tenuit, vim fecit
nolenti, scrutatus est fugientem, invenit latentem,
extraxit paventem, baptizavit trementem, ordinavit
nolentem. Ecce qualem violentiam fecit in nostro.
Rapuit illa ad mortem, nos non trahimus ad salutem?</p>
      </div1>
<div1>
        <head>9.</head>
        <p>
 Haec locutus sum Charitati vestrae, propter illud

<pb n="0697"/>
quod dixistis, <hi>Aut hic, aut nusquam.</hi> Hoc enim et nos
volumus, ut hic, hic; sed in unitate, in pace: hic,
hic; sed in charitatis societate. Tunc bene hic. Nam
melius nusquam quam hic. Sed praestet Dominus, ut
hic potius quam nusquam. Si non hic, absit ut non
alibi, absit: hic, aut alibi. Audistis, audivit. Quid in
ejus animo Deus egerit, ipse novit. Nos enim aurem
forinsecus percutimus; ille novit intus loqui, ille intus
praedicat pacem, nec cessat praedicare si audiatur.
<pb n="0698"/>
Aderit misericordia ejus, adjuvantibus orationibus
vestris, ut sit fructuosus labor noster. Tamen si hodie
communicare noluerit, quamvis fatigari non debeamus,
sed instare quantum possumus, debeamus;
nec sic tamen fatigari debemus. Differri possumus,
auferre instantiam nostram nec possumus, nec debemus.
Aderit ille qui huc illum ad nos perduxit,
ut nos faciat cum illo in unitate vobiscum et in sua
pace gaudere.
</p>
      </div1>
</body>
  </text>
</TEI>