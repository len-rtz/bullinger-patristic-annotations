<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De quaestionibus Dulcitii</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeQuDu</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>PRAEFATIO.</head>

<pb n="0147"/>
<p>Quantum mihi videtur, dilectissime fili
Dulciti, non tardavi respondere interrogationibus tuis.
Per Pascha quippe hoc anno, quo Dominicus ejus fuit
<pb n="0148"/>
tertio calendas aprilis, a Carthagine mihi missas litteras
tuae dilectionis accepi. Post eos autem dies sanctos
confestim Carthaginem sum profectus: in qua
<pb n="0149"/>
civitate nihil me dictare permisit occupationum, quae
ibi non potest deesse, nimia multitudo. Sed posteaquam
inde regressus sum, peractis apud nostros
quindecim diebus, qui me post absentiam diuturnam
curare alia compulerunt (nam post tres menses redire
permissus sum); rescribere ista non distuli, et
abs te missis quaestionibus, quae a me per diversa
opuscula mea jam fuerant pertractatae, ex eisdem
opusculis reddere vel solutionem vel certe disceptationem
meam. Denique illud tantummodo, ubi quaeris
quare dixerit Dominus nimirum praescius futurorum, <hi>Elegi David secundum cor meum 
 <note>(III Reg. VIII, 16)</note>
          </hi>,
cum ille talia et tanta commiserit, ubi tractaverim,
et quomodo id exposuerim, non potui reperire, et
<pb n="0149"/>
utrum sit in aliquo libro meo vel epistola nescio. Ac
per hoc quoniam mihi de hoc intulisti novae disputationis
necessitatem, in hac mea rescriptione id ultimum
feci, prius volens ea ponere quae habebam in
aliis meis voluminibus praeparata: ut nec studio tuae
sanctitatis deessem, quod mihi est gratissimum;
nec alio modo eadem dicere cogerer, quod mihi esset
laboriosissimum, nec te aliquo amplius adjuvaret.</p>
</div1>

<div1>
        <head>QUAESTIO PRIMA.-- <hi>An baptizati peccatores exituri sint de gehenna. Locus Apostoli difficilis male intellectus. Refutatur opinio existimantium fidem sine operibus prodesse ad salutem. Locus Apostoli, quomodo intelligendus. Alius Apostoli locus frustra ab iis adductus, qui fidem sine operibus salvare docent. Chananaeae fides qualis laudata est. Opinio quorumdam, fideles baptizatos, quantumvis peccatores, salvandos esse per ignem. Ignis cujusque opus probans in hac vita. Purgatorius ignis post hanc vitam.</hi> </head>

<pb n="0149"/>
<div3>
          <head>1.</head>
          <p>
 Prima itaque propositio tua est,  « Utrum aliquando,
qui sunt post Baptismum peccatores, exeant
de gehenna. Aliquantorum namque super hoc,
inquis, diversa sententia est, respondentium, sicut
justorum praemium, ita peccatorum finem non habere
tormenta. Asseverare etenim cupiunt tam perpetem
vindictam manere, quam praemium. Quibus
contra praescribitur evangelica illa sententia, quae
ait, <hi>Non inde exies, donec reddas novissimum quadrantem <note>(Matth. V, 26)</note>
          </hi>.
Superest ergo ut hoc reddito
possit exire. Credimus hoc et Apostoli definitione
dicentis, <hi>Ipse autem salvus erit, sic tamen quasi
<pb n="0149"/>
per ignem <note>(I Cor. III, 15)</note>
          </hi>. Sed quoniam alibi legimus,
inquis, <hi>Et non cognovit eam, donec peperit <note>(Matth. I, 25)</note>
          </hi>,
quod ita interpretari non possumus;
idcirco de hoc cupimus fieri certiores. »  Huc usque
est propositio tua.</p>
        </div3>
<div3>
          <head>2.</head>
          <p>
 Cui respondeo ex libro meo, qui inscribitur,
de Fide et Operibus, ubi de hac re ita locutus sum:
 « Jacobus, inquam, tam vehementer infestus est eis
qui sapiunt fidem sine operibus valere ad salutem, ut
illos etiam daemonibus comparet, dicens, <hi>Tu credis,
quoniam unus est Deus: bene facis; et daemones credunt,
et contremiscunt.</hi> Quid brevius, verius, vehementius
dici potuit, cum et in Evangelio legamus hoc
dixisse daemonia, cum Christum Filium Dei confiterentur,
et ab illo corriperentur <note>(Marc. I, 24, 25)</note>,
<pb n="0150"/>
quod in Petri confessione laudatum est <note>(Matth. XVI,
16, 17)</note>? <hi>Quid proderit,</hi> ait Jacobus, <hi>fratres mei, si
fidem dicat se quis habere, opera autem non habeat?
Numquid poterit fides salvare eum?</hi> Dicit etiam, <hi>quia
fides sine operibus mortua est <note>(Jacobi II, 19, 14, 20)</note>
          </hi>.
Quousque ergo falluntur, qui de fide mortua sibi vitam
perpetuam pollicentur?</p>
        </div3>
<div3>
          <head>3.</head>
          <p>
 « Quapropter diligenter oportet attendere quomodo
accipienda sit apostoli Pauli illa sententia, plane
ad intelligendum difficilis, ubi ait: <hi>Fundamentum
enim aliud nemo potest ponere, praeter id quod positum
est, quod est Christus Jesus. Si quis autem superaedificat
super fundamentum hoc, aurum, argentum, lapides
pretiosos, ligna, fenum, stipulam, uniuscujusque opus
<pb n="0150"/>
manifestabitur. Dies enim declarabit, quia in igne revelabitur,
et uniuscujusque opus quale sit ignis probabit.
Si cujus opus manserit, quod superaedificavit, mercedem
accipiet. Si cujus autem opus arserit, damnum
patietur: ipse autem salvus erit, sic tamen quasi per
ignem <note>(I Cor. III, 11-15)</note>
          </hi>. Quod quidam ita intelligendum
putant, ut illi videantur aedificare super hoc
fundamentum, aurum, argentum, lapides pretiosos,
qui fidei quae in Christo est, bona opera adjiciunt; illi
autem fenum, ligna, stipulam, qui cum eamdem fidem
habeant, male operantur. Unde arbitrantur per quasdam
poenas ignis eos posse purgari ad salutem percipiendam
merito fundamenti.</p>
        </div3>
<div3>
          <head>4.</head>
          <p>
 « Hoc si ita est, fatemur istos laudabili charitate
conari, ut omnes indiscrete admittantur ad Baptismum,
<pb n="0150"/>
non solum adulteri et adulterae, contra
sententiam Domini falsas nuptias praetendentes; verum
etiam publicae meretrices in turpissima professione
perseverantes, quas certe etiam nulla negligentissima
Ecclesia consuevit admittere, nisi ab illa
primitus prostitutione liberatas. Sed ista ratione cur
non omnimodo admittantur, omnino non video. Quis
enim non malit eas posito fundamento, licet ligna,
fenum et stipulam congerant, aliquanto certe diuturniore
igne purgari, quam in aeternum perire? sed
falsa erunt illa, quae obscuritatem ambiguitatemque
non habent: <hi>Si habeam omnem fidem, ita ut montes
transferam, charitatem autem non habeam, nihil sum <note>(Id. XIII, 2)</note>
          </hi>;
et, <hi>Quid proderit, fratres mei, si
fidem quis dicat se habere, opera autem non habeat?
<pb n="0150"/>
Numquid poterit fides salvare eum?</hi> Falsum erit et
illud: <hi>Nolite errare; neque fornicatores, neque idolis
servientes, neque fures, neque avari, neque adulteri,
neque molles, neque masculorum concubitores, neque
ebriosi, neque maledici, neque rapaces regnum Dei
possidebunt <note>(Id. VI, 9, 10)</note>
          </hi>. Falsum et illud: <hi>Manifesta
sunt opera carnis, quae sunt fornicationes, immunditiae,
impudicitia, luxuria, idolorum servitus, veneficia, inimicitiae,
contentiones, aemulationes, animositates, dissensiones,
haereses, invidiae, ebrietates, comessationes,
et his similia, quae praedico vobis, sicut et praedixi, quoniam
qui talia agunt, regnum Dei non possidebunt <note>(Galat.
V, 19-21)</note>
          </hi>. Falsa erunt haec. Si enim tantummodo
credant et baptizentur, quamvis in malis talibus perseverent,
salvi erunt per ignem: atque ideo in Christo
baptizati, etiam qui talia agunt, regnum Dei possidebunt.
<pb n="0151"/>
Frustra autem dicitur, <hi>Et haec quidem fuistis,
sed abluti estis <note>(I Cor. VI, 11)</note>
          </hi>; quando et abluti haec
sunt. Inaniter etiam illud a Petro dictum videbitur, <hi>Sic et vos simili forma Baptisma salvos facit; non
carnis depositio sordium, sed conscientiae bonae interrogatio <note>(I Petr. III, 21)</note>
          </hi>;
si quidem et habentes pessimas
conscientias omnium flagitiorum et scelerum
plenas, nec eorum malorum poenitentia mutatas, tamen
Baptisma salvos facit: propter fundamentum
enim quod in eodem Baptismate ponitur, licet per
ignem, salvi erunt. Illud quoque non video cur Dominus
dixerit, <hi>Si vis venire ad vitam, serva mandata <note>(Matth. XIX, 17)</note>
          </hi>,
et commemoravit ea quae ad bonos
mores pertinent; si etiam his non servatis ad vitam
<pb n="0151"/>
veniri potest per solam fidem, quae <hi>sine operibus mortua
est.</hi> Illud deinde quomodo verum erit, quod eis
quos ad sinistram positurus est dicet: <hi>Ite in ignem
aeternum, qui paratus est diabolo et angelis ejus?</hi> Quos
non increpat quia in eum non crediderunt, sed quia
bona opera non fecerunt. Nam profecto ne sibi
quisquam de fide, quae sine operibus mortua est,
vitam promittat aeternam, propterea omnes gentes
segregaturum se dixit, quae permixtae eisdem pascuis
utebantur, ut appareat eos illi dicturos, <hi>Domine,
quando te vidimus</hi> illa et illa patientem, <hi>et non ministravimus
tibi?</hi> qui in eum crediderant, sed bona operari
non curaverant, tanquam de ipsa fide mortua ad
vitam perveniretur aeternam. An forte ibunt in ignem
aeternum qui opera misericordiae non fecerunt, et non
ibunt qui aliena rapuerunt, vel corrumpendo in se
<pb n="0151"/>
templum Dei in se ipsos immisericordes fuerunt;
quasi opera misericordiae prosint aliquid sine dilectione,
dicente Apostolo, <hi>Si distribuam omnia mea
pauperibus, charitatem autem non habeam, nihil mihi
prodest <note>(I Cor. XIII, 3)</note>
          </hi>; aut diligat quisquam proximum
sicut se ipsum, qui non diligit se ipsum? <hi>Qui</hi> 
enim <hi>diligit iniquitatem, odit animam suam <note>(Psal. X,
6)</note>
          </hi>. Neque illud dici hic poterit, in quo nonnulli se
ipsos seducunt dicentes, ignem aeternum dictum, non
ipsam poenam aeternam: per ignem quippe, qui aeternus
erit, transituros arbitrantur eos, quibus propter
fidem mortuam per ignem promittunt salutem; ut
videlicet ignis aeternus sit, combustio vero eorum,
hoc est operatio ignis, non sit in eis aeterna: cum
et hoc praevidens Dominus, tanquam Dominus, sententiam
<pb n="0151"/>
suam ita concluserit, dicens, <hi>Sic ibunt illi
in combustionem aeternam, justi autem in vitam aeternam <note>(Matth. XXV, 41, 44, 46)</note>
          </hi>.
Erit ergo aeterna combustio,
sicut ignis; et eos in illam ituros Veritas dixit, quorum
non fidem, sed bona opera defuisse declaravit.</p>
        </div3>
<div3>
          <head>5.</head>
          <p>
 « Si ergo haec omnia, et caetera quae innumerabilia
per omnes Scripturas sine ambiguitate dicta reperiri
possunt, falsa erunt; poterit verus esse ille intellectus
de lignis, feno et stipula, quod hi salvi erunt
per ignem, qui solam in Christo fidem tenentes bona
opera neglexerunt. Si autem ista et vera, et clara sunt;
procul dubio in illa Apostoli sententia alius requirendus
est intellectus, atque in his deputanda est, quae
Petrus dicit esse in scriptis ejus quaedam difficilia intellectu,
quae non debent homines pervertere ad proprium
<pb n="0152"/>
suum interitum <note>(II Petr. III, 16)</note>, ut contra evidentissima
testimonia Scripturarum securos faciant de
percipienda salute nequissimos, nequitiae suae pertinacissime
cohaerentes, nec emendando aut poenitendo
mutatos.</p>
        </div3>
<div3>
          <head>6.</head>
          <p>
 « Hic a me fortasse quaeratur, de ipsa Pauli apostoli
sententia quid ego sentiam, et quonam modo intelligendam
putem. Fateor, hinc mallem audire intelligentiores
atque doctiores, qui sic eam exponant,
ut illa omnia vera et inconcussa permaneant, quae supra
commemoravi, et quaecumque alia non commemoravi,
quibus apertissime Scriptura testatur, nihil
prodesse fidem, nisi eam quam definivit Apostolus,
id est, <hi>quae per dilectionem operatur <note>(Galat. V, 6)</note>
          </hi>;
<pb n="0152"/>
sine operibus autem salvare non posse, neque praeter
ignem, neque per ignem: quia si per ignem salvat,
ipsa utique salvat. Absolute autem dictum est
et aperte, <hi>Quid prodest, si dicat quis se fidem habere,
opera autem non habeat? Numquid poterit fides salvare
eum?</hi> Dicam tamen, quam brevissime potero, etiam
ipse quid sentiam de illa sententia Pauli apostoli ad
intelligendum difficili; dummodo illud, quod ad meam
professionem attinet, praecipue teneatur, quod de
hac me malle dixi audire meliores. Fundamentum
Christus est in structura architecti sapientis; hoc expositione
non indiget: aperte enim dictum est, <hi>Fundamentum
enim aliud nemo potest ponere praeter id quod
positum est, quod est Christus Jesus.</hi> Si autem Christus,
procul dubio fides Christi: per fidem quippe
habitat Christus in cordibus nostris, sicut idem apostolus
<pb n="0152"/>
dicit <note>(Ephes. III, 17)</note>. Porro si fides Christi,
illa utique quam definivit Apostolus, <hi>quae per dilectionem
operatur.</hi> Non enim fides illa daemonum, cum et
ipsi credant et contremiscant, et Filium Dei confiteantur
Jesum, potest accipi in fundamento. Quare,
nisi quia non est fides quae per dilectionem operatur,
sed quae exprimitur per timorem? Fides itaque Christi,
fides gratiae christianae, id est, ea fides quae per
dilectionem operatur, posita in fundamento, neminem
perire permittit. Sed quid sit aedificare super hoc
fundamentum, aurum, argentum, lapides pretiosos,
et ligna, fenum, stipulam, si subtilius disserere coner,
vereor ne ad intelligendum difficilior sit ipsa expositio:
enitar tamen, quantum Dominus adjuvat,
et breviter, et quantum potero, dilucide expedire quod
<pb n="0152"/>
sentio. Ecce ille qui quaesivit a magistro bono, quid
boni faceret, ut haberet vitam aeternam; et audivit,
si ad vitam venire vellet, servanda sibi esse mandata:
et cum quaereret quae mandata, dictum est ei, <hi>Non occides, Non moechaberis, Non furtum facies,
Non falsum testimonium dices, Honora patrem tuum
et matrem tuam; et, Diliges proximum tuum tanquam
te ipsum.</hi> 
 Haec faciens in fide Christi, teneret procul
dubio fidem quae per dilectionem operatur. Neque diligeret
proximum tanquam se ipsum, nisi recepta dilectione
Dei, sine qua non diligeret se ipsum. Porro
si faceret etiam quod Dominus addidit, dicens, <hi>Si vis
perfectus esse, vade, vende omnia quae habes, et da
pauperibus, et habebis thesaurum in coelo; et veni, sequere
me <note>(Matth. XIX, 16-21)</note>
          </hi>; aedificaret super illud
<pb n="0153"/>
fundamentum, aurum, argentum, lapides pretiosos:
non enim cogitaret, nisi quomodo placeret Deo; et
haec cogitationes sunt, quantum existimo, aurum,
argentum, lapides pretiosi. Porro si circa divitias suas
carnali quodam teneretur affectu, quamvis ex eis multas
eleemosynas faceret, nec ad eas augendas fraudis
aliquid rapinaeque moliretur, aut earum minuendarum
vel amittendarum metu in aliquod facinus flagitiumve
laberetur (alioquin jam se isto modo ab illius
fundamenti stabilitate subtraheret), sed propter carnalem,
ut dixi, quem in eis haberet affectum, quo
talibus bonis sine dolore carere non posset; aedificaret
super fundamentum illud ligna, fenum, stipulam:
maxime si et uxorem sic haberet, ut etiam propter
<pb n="0153"/>
ipsam cogitaret ea quae sunt mundi, quomodo placeret
uxori. Haec igitur quoniam affectu dilecta carnali
non sine dolore amittuntur, propterea qui ea sic habent,
ut habeant in fundamento fidem, quae per dilectionem
operatur, nec huic ista ulla ratione vel cupiditate
praeponant, in eorum amissione passi detrimentum,
per ignem quemdam doloris perveniunt ad
salutem. A quo dolore atque detrimento tanto est quisque
securior, quanto ea vel minus amaverit, vel tanquam
non habens habuerit. Qui vero propter illa vel
tenenda vel adipiscenda, homicidium, adulterium,
fornicationem, idololatriam, et similia quaeque commiserit,
non propter fundamentum per ignem salvabitur,
sed amisso fundamento, aeterno igne torquebitur.</p>
        </div3>
<div3>
          <head>7.</head>
          <p>
 « Quamobrem et illud quod dicunt, veluti probare
<pb n="0153"/>
cupientes quantum valeat sola fides, ubi Apostolus
dicit, <hi>Quod si infidelis discedit, discedat; non est
enim servituti subjectus frater vel soror in hujusmodi <note>(I Cor. VII, 15)</note>
          </hi>;
id est, ut propter fidem Christi etiam
ipsa uxor legitima societate conjuncta, sine ulla culpa
relinquatur, si cum viro christiano, propter hoc quia
christianus est, permanere noluerit: non attendunt
eo modo illam rectissime dimitti, si viro suo dicat,
Non ero uxor tua, nisi mihi vel de latrocinio divitias
congeras, aut nisi solita lenocinia, quibus nostram
domum transigebas, etiam christianus exerceas; aut
si quid aliud vel facinorosum vel flagitiosum in viro
noverat, quo delectata vel libidinem explebat, vel facilem
victum habebat, vel etiam incedebat ornatior.
Tunc enim ille cui hoc uxor dicit, si veraciter egit poenitentiam
<pb n="0153"/>
ab operibus mortuis, quando accessit ad
Baptismum, habetque in fundamento fidem quae per
dilectionem operatur, procul dubio plus tenebitur
amore divinae gratiae, quam carnis uxoriae, et membrum
quod eum scandalizat, fortiter amputat. Quemcumque
autem in hac diremptione dolorem cordis propter
carnalem affectum conjugis sustinebit, hoc est
detrimentum quod patietur, hic est ignis per quem
feno ardente ipse salvabitur. Si autem jam sic habebat
uxorem tanquam non habens, non propter concupiscentiam,
sed propter misericordiam, ne forte
eam salvam faceret, reddens potius quam exigens debitum
conjugale; profecto nec dolebit carnaliter, cum
ab illo tale connubium separabitur: neque enim in
ea cogitabat, nisi quae sunt Dei, quomodo placeret
Deo <note>(I Cor. VII, 29-34)</note>. Ac per hoc in quantum aurum,
<pb n="0154"/>
argentum, et lapides pretiosos illis cogitationibus superaedificabat,
in tantum detrimentum nullum pateretur,
in tantum ejus structura, quae non erat fenea, nullo
incendio cremaretur.</p>
        </div3>
<div3>
          <head>8.</head>
          <p>
 « Sive ergo in hac tantum vita ista homines
patiuntur, sive etiam post hanc vitam talia quaedam
judicia subsequuntur, non abhorret, quantum arbitror,
a ratione veritatis iste intellectus hujusce sententiae.
Verumtamen etiam si est alius, qui mihi non occurrit,
potius eligendus; istum quamdiu tenemus, non cogimur
dicere injustis, non subditis, scelestis, contaminatis,
parricidis, matricidis, homicidis, fornicatoribus,
masculorum concubitoribus, plagiariis, mendacibus,
perjuris, et si quid aliud sanae doctrinae adversatur,
<pb n="0154"/>
quae est secundum Evangelium gloriae beati Dei <note>(I Tim.
I, 9-11)</note>: Si tantummodo in Christum credatis, et sacramentum
Baptismi ejus accipiatis, etiamsi vitam
istam pessimam non mutaveritis, salvi eritis.</p>
        </div3>
<div3>
          <head>9.</head>
          <p>
 « Unde nec illa nobis mulier Chananaea praescribit,
quia Dominus ei quod petebat dedit, cum ante
dixisset, <hi>Non est bonum tollere panem filiorum, et mittere
canibus;</hi> quia ille cordis inspector mutatam vidit,
quando laudavit. Et ideo non ait, O canis, magna est
fides tua! sed, <hi>O mulier, magna est fides tua <note>(Matth.
XV, 26, 28)</note>
          </hi>! Mutavit vocabulum, quia mutatum vidit
affectum, atque illam correptionem ad fructum pervenisse
cognovit. Miror autem si laudaret in ea fidem
sine operibus, id est, fidem non talem quae jam per
dilectionem posset operari, fidem mortuam, et quod
<pb n="0154"/>
Jacobus dicere minime dubitavit, fidem non Christianorum,
sed daemonum. Postremo si istam Chananaeam
nolunt intelligere mutasse perditos mores, quando
eam Christus contemnendo et corripiendo redarguit:
quoscumque invenerint tantummodo credere, vitam
vero inquinatissimam, nec saltem occultare, sed etiam
libere profiteri, ac nolle mutare; sanent filios eorum,
si possunt, sicut sanata est filia Chananaeae mulieris;
non tamen eos faciant membra Christi, cum ipsi esse
non desinant membra meretricis »  <note>(De fide et Operibus,
cap. 14-16)</note>.</p>
        </div3>
<div3>
          <head>10.</head>
          <p>
 Item in eo libro cui titulus est, de Fide, Spe,
et Charitate, quem scripsi ad filium meum fratrem
tuum Laurentium, ista de hac re verba mea sunt:
 « Creduntur, inquam, a quibusdam, etiam hi qui
<pb n="0154"/>
nomen Christi non relinquunt, et ejus lavacro in Ecclesia
baptizantur, nec ab ea ullo schismate vel haeresi
praeciduntur, in quantislibet sceleribus vivant,
quae nec diluant poenitendo, nec eleemosynis redimant,
sed in eis usque ad hujus vitae ultimum diem pertinacissime
perseverent, salvi futuri per ignem; licet pro
magnitudine facinorum flagitiorumque diuturno, non
tamen aeterno igne puniti. Sed qui hoc credunt, et
tamen catholici sunt, humana quadam benevolentia
mihi falli videntur: nam Scriptura divina aliud consulta
respondet. Librum autem de hac quaestione conscripsi,
cujus titulus est, de Fide et Operibus; ubi
secundum Scripturas sanctas, quantum Deo adjuvante
potui, demonstravi eam fidem salvos facere, quam
satis evidenter expressit Paulus apostolus, dicens: <hi>In Christo enim Jesu neque circumcisio quidquam valet,
<pb n="0155"/>
neque praeputium, sed fides quae per dilectionem operatur <note>(Galat. V, 6)</note>
          </hi>.
Si autem male, et non bene operatur,
procul dubio, secundum apostolum Jacobum, <hi>mortua
est in semetipsa.</hi> Qui rursus ait: <hi>Si fidem dicat se quis
habere, opera autem non habeat, numquid poterit fides
salvare eum?</hi> Porro autem si homo autem sceleratus
propter fidem solam per ignem salvabitur, et sic est
accipendum quod ait beatus Paulus, <hi>Ipse autem salvus
erit, sic tamen quasi per ignem,</hi> poterit ergo salvare sine
operibus fides, et falsum erit quod dixit ejus coapostolus
Jacobus: falsum erit et illud quod idem ipse
Paulus, <hi>Nolite,</hi> inquit, <hi>errare; neque fornicatores, neque
idolis servientes, neque adulteri, neque molles, neque
<pb n="0155"/>
masculorum concubitores, neque fures, neque avari,
neque maledici, neque ebriosi, neque rapaces regnum Dei
possidebunt.</hi> Si enim etiam in istis perseverantes criminibus,
tamen propter fidem Christi salvi erunt,
quomodo in regno Dei non erunt?</p>
        </div3>
<div3>
          <head>11.</head>
          <p>
 « Sed quia haec apostolica manifestissima et
apertissima testimonia falsa esse non possunt; illud
quod obscure dictum est, de his qui superaedificant
super fundamentum, quod est Christus, non aurum,
argentum, lapides pretiosos, sed ligna, fenum, stipulam
(de his enim dictum est quod per ignem salvi
erunt, quoniam fundamenti merito non peribunt),
sic intelligendum, est ut his manifestis non inveniatur
esse contrarium. Ligna quippe et fenum et stipula
non absurde accipi possunt rerum saecularium, quamvis
<pb n="0155"/>
licite concessarum, tales cupiditates, ut amitti
sine animi dolore non possint. Cum autem iste dolor
urit, si Christus in corde fundamenti habet locum, id
est, ut ei nihil anteponatur, et malit homo qui tali
dolore uritur, rebus quas ita diligit, carere, quam
Christo; per ignem fit salvus. Si autem res hujusmodi
temporales ac saeculares tempore tentationis maluerit
tenere quam Christum, eum in fundamento non habuit;
quia haec priore loco habuit, cum in aedificio
non sit aliquid prius fundamento. Ignis enim, de quo
eo loco locutus est apostolus Paulus, talis debet intelligi,
ut ambo per eum transeant; id est, et qui <hi>aedificat
super hoc fundamentum, aurum, argentum, lapides
pretiosos,</hi> et qui <hi>aedificat lignum, fenum, stipulam.</hi> Cum
enim hoc dixisset, adjunxit: <hi>Uniuscujusque opus
<pb n="0155"/>
quale sit, ignis probabit. Si cujus opus permanserit,
quod superaedificavit, mercedem accipiet. Si cujus autem
opus exustum fuerit, damnum patietur: ipse autem
salvus erit, sic tamen quasi per ignem.</hi> Non ergo unius
eorum, sed utriusque opus ignis probabit.</p>
        </div3>
<div3>
          <head>12.</head>
          <p>
 « Est quidam ignis tentatio tribulationis, de
quo aperte alio loco scriptum est: <hi>Vasa figuli probat
fornax, et homines justos tentatio tribulationis <note>(Eccli.
XXVII, 6)</note>
          </hi>. Iste ignis in hac interim vita facit quod Apostolus
dixit, si accidat duobus fidelibus, uni scilicet
cogitanti quae Dei sunt, quomodo placeat Deo, hoc
est, aedificanti super Christum fundamentum aurum,
argentum, lapides pretiosos; alteri autem cogitanti
ea quae mundi sunt, quomodo placeat uxori, id est,
aedificanti super idem fundamentum ligna, fenum,
stipulam: illius enim opus non exuritur, quia non ea
dilexit, quorum amissione crucietur; exuritur autem
<pb n="0156"/>
opus hujus, quoniam sine dolore non pereunt quae cum
amore possessa sunt. Sed quoniam alterutra conditione
proposita, eis potius carere mallet quam Christo,
nec timore amittendi talia deserit Christum, quamvis
doleat dum amittit; <hi>salvus est</hi> quidem, <hi>sic tamen quasi
per ignem:</hi> quia urit eum rerum dolor, quas dilexerat,
amissarum; sed non subvertit neque consumit fundamenti
stabilitate atque incorruptione munitum.</p>
        </div3>
<div3>
          <head>13.</head>
          <p>
 Tale aliquid etiam post hanc vitam fieri incredibile
non est, et utrum ita sit, quaeri potest: et
aut inveniri, aut latere, nonnullos fideles per ignem
quemdam purgatorium, quanto magis minusve bona
pereuntia dilexerunt, tanto tardius citiusque salvari;
<pb n="0156"/>
non tamen tales, de qualibus dictum est quod <hi>regnum
Dei non possidebunt,</hi> nisi convenienter poenitentibus
eadem crimina remittantur. Convenienter autem dixi,
ut steriles in eleemosynis non sint, quibus tantum
tribuit Scriptura divina, ut earum tantummodo fructum
se imputaturum praenuntiet Dominus dextris,
et earum tantummodo sterilitatem sinistris; quando
his dicturus est, <hi>Venite, benedicti Patris mei, percipite
regnum:</hi> illis autem, <hi>Ite in ignem aeternum <note>(De Fide,
Spe et Charitate, cap. 67-69)</note>
          </hi>. »  Haec de duobus opusculis
meis satis puto quaestioni tuae fuisse responsa.</p>
        </div3>
<div3>
          <head>14.</head>
          <p>
 De illa vero sententia Domini, <hi>Non exies inde,
donec reddas novissimum quadrantem;</hi> respondere
mihi necesse non fuit, quoniam tu ipse quaestionem
simili ex Evangelio locutione solvisti ubi scriptum
<pb n="0156"/>
est, <hi>Non cognovit eam, donec peperit.</hi> Sane ut non te
celem de hac re cogitationem meam, vellem si fieri
posset; imo vero volo, si fieri potest, in hac quaestione
veritate superari. Illud enim quod dicitur,
quandoque, etsi post plurimum temporis, eos qui
in catholica communione moriuntur, quamvis usque
in finem vitae hujus flagitiosissime et sceleratissime
vixerint, de poenis ultricibus exituros, familiarius
meum tangit affectum, quem habemus erga eos qui
nobiscum corporis et sanguinis Christi Sacramenta
communicant; quamvis eorum mores perditos oderimus,
quos disciplina ecclesiastica emendare non possumus,
aut a mensa dominica separare: sed ea veritate
 vinci volo, quae sacris Litteris apertissimis non
resistit. Non enim quae resistit, dicenda est ulla ratione
<pb n="0156"/>
veritas, vel putanda. Sed interim donec audiamus
tale aliquid aut legamus, auscultemus ei qui dicit, <hi>Nolite errare; neque fornicatores, neque idolis
servientes,</hi> 
 etc., <hi>regnum Dei possidebunt.</hi> Quia si talia
sunt, quae contra dicuntur, ut horum verborum apostolicorum
manifestationem in alios sensus ducere
nequeant, profecto adversus ea nos instruxit, et paratos
esse voluit idem apostolus dicens: <hi>Hoc autem
scitote intelligentes, quoniam omnis fornicator, aut
immundus, aut avarus, quod est idolorum servitus, non
habet haereditatem in regno Christi et Dei, nemo vos seducat
inanibus verbis <note>(Ephes. V, 5, 6)</note>
          </hi>. Cum ergo audierimus
quosdam fornicatores, et immundos, et avaros
<pb n="0157"/>
per ignem salvari, ut habeant haereditatem in regno
Christi et Dei, non obsurdescamus contra istum
reclamantem et dicentem, <hi>Omnis fornicator, aut immundus,
aut avarus non habet haereditatem in regno Christi
et Dei;</hi> et ne acquiescamus illis verbis contra continuo
subjicientem, <hi>Nemo vos seducat inanibus verbis.</hi> 
</p>
        </div3>
      </div1>

<div1>
        <head>QUAEST. II.-- <hi>An mortuis prosit oblatio, quae fit pro ipsis. Animarum ante resurrectionem receptacula.</hi> </head>
<div3>
          <head>1.</head>
          <p>
 Secunda tua quaestio est,  « Utrum oblatio
quae fit pro quiescentibus, aliquid eorum conferat
animabus; cum evidenter nostris aut sublevemur
actibus, aut gravemur: si quidem legamus,
quod in inferno nemo jam possit Domino confiteri.
<pb n="0157"/>
Ad quod multi dicunt quod si aliquis beneficii in hoc
locus possit esse post mortem, quanto magis sibi
anima ferret ipsa refrigerium, sua per se illic confitendo
peccata, quam in eorum refrigerium ab aliis
oblatio procuratur? » </p>
        </div3>
<div3>
          <head>2.</head>
          <p>
 Dixi aliquid de hac re in eo libro quem nuper
ad sanctum Paulinum Nolanum episcopum scripsi,
cum me consuluisset utrum sepultura quae fit in memoriis
martyrum, prosit aliquid spiritibus mortuorum.
Inde est hoc, quod his ad te litteris insero:
 « Diu, inquam, Sanctitati tuae, coepiscope venerande
Pauline, rescriptorum debitor fui, ex quo mihi scripsisti
per homines filiae nostrae religiosissimae Florae,
quaerens a me utrum prosit cuique post mortem,
<pb n="0157"/>
quod corpus ejus apud sancti alicujus memoriam sepelitur.
Hoc enim abs te vidua memorata petierat,
pro defuncto in eis partibus filio suo, et rescripseras
consolans eam, idque etiam nuntians de cadavere fidelis
juvenis Cynegii, quod materno et pio affectu desideravit,
esse completum, ut scilicet in beatissimi
Felicis confessoris basilica poneretur. Qua occasione
factum est ut per eosdem perlatores litterarum tuarum
etiam mihi scriberes, ingerens hujuscemodi quaestionem;
atque ut responderem quid mihi exinde videretur
exposcens, nec tacens ipse quid sentias. Nam
dicis videri tibi non esse inanes motus animorum religiosorum
atque fidelium pro suis ista curantium.
Adjungis etiam, vacare non posse quod universa pro
<pb n="0157"/>
defunctis Ecclesia supplicare consuevit: ut hinc et
illud conjici possit, homini prodesse post mortem, si
fide suorum humando ejus corpori talis provideatur
locus, in quo appareat opitulatio etiam isto modo
quaesita sanctorum.</p>
        </div3>
<div3>
          <head>3.</head>
          <p>
 « Sed cum haec ita sint, quomodo huic opinioni
contrarium non sit, quod ait Apostolus, <hi>Omnes enim
astabimus ante tribunal Christi, ut ferat unusquisque
secundum ea quae per corpus gessit, sive bonum, sive
malum <note>(II Cor. V, 10)</note>
          </hi>, non te satis videre significas.
Haec quippe apostolica sententia ante mortem admonet
fieri quod possit prodesse post mortem; non tunc
quando jam recipiendum est quod quisque gesserit
ante mortem. Verum haec ita solvitur quaestio, quoniam
<pb n="0158"/>
quodam vitae genere acquiritur, dum in hoc
corpore vivitur, ut aliquid adjuvent ista defunctos:
ac per hoc secundum ea quae per corpus gesserunt,
eis quae post corpus religiose pro illis facta fuerint,
adjuvantur. Sunt enim quos omnino nihil adjuvant
ista; sive pro eis fiant, quorum tam mala sunt merita,
ut neque talibus digni sint adjuvari; sive pro
eis quorum tam bona, ut talibus non indigeant adjumentis.
Genere igitur vitae quod gessit quisque per
corpus, efficitur ut prosint vel non prosint, quaecumque
pro illo pie fiunt, cum reliquerit corpus. Nam
meritum, per quod ista prosint, si nullum comparatum
est in hac vita, frustra quaeritur post hanc vitam.
<pb n="0158"/>
Ita fit ut neque inaniter Ecclesia, vel suorum cura
pro defunctis, quod potuerit religionis impendat, et
tamen ferat unusquisque secundum ea quae gessit per
corpus, sive bonum, sive malum, reddente Domino
unicuique secundum opera ejus. Ut enim hoc quod
impenditur, possit ei prodesse post corpus, in ea vita
est acquisitum, quam gessit in corpore »  <note>(De Cura pro
Mort. ger., cap. 1)</note>.</p>
        </div3>
<div3>
          <head>4.</head>
          <p>
 Dixi etiam tale aliquid ad Laurentium, quod ita
se habet:  « Tempus autem, inquam, quod inter hominis
mortem et ultimam resurrectionem interpositum
est, animas abditis receptaculis continet, sicut
unaquaeque digna est vel requie vel aerumna, pro eo
quod sortita est in carne dum viveret. Neque negandum
<pb n="0158"/>
est defunctorum animas pietate suorum viventium
relevari, cum pro illis sacrificium Mediatoris offertur,
vel eleemosynae in Ecclesia fiunt. Sed eis haec
prosunt, qui cum viverent, ut haec sibi postea possent
prodesse, meruerunt. Est enim quidam vivendi
modus, nec tam bonus, ut non requirat ista post mortem;
nec tam malus, ut ei non prosint ista post mortem:
est vero talis in bono, ut his non requirat; est
et rursus talis in malo, ut nec his valeat, cum haec
vita transierit, adjuvari. Quocirca hic omne meritum
comparatur, quo post hanc vitam possit relevari quispiam,
vel gravari. Nemo se autem speret, quod hic
neglexit, cum obierit, apud Deum promereri. Non
igitur ista quae pro defunctis commendandis frequentat
<pb n="0158"/>
Ecclesia, illi apostolicae sunt adversa sententiae,
qua dictum est, <hi>Omnes enim astabimus ante tribunal
Christi, ut ferat unusquisque secundum ea quae per corpus
gessit, sive bonum sive malum;</hi> quia etiam hoc
meritum sibi quisque cum in corpore viveret comparavit,
ut ei possent ista prodesse. Non enim omnibus
prosunt; et quare non omnibus prosunt, nisi propter
differentiam vitae quam quisque gessit in corpore?
Cum ergo sacrificia, sive altaris, sive quarumcumque
eleemosynarum pro baptizatis defunctis omnibus offeruntur,
pro valde bonis gratiarum actiones sunt;
pro non valde malis propitiationes sunt; pro valde
malis, etiamsi nulla sunt adjumenta mortuorum, qualescumque
vivorum consolationes sunt. Quibus autem
prosunt, aut ad hoc prosunt, ut sit plena remissio,
aut certe ut tolerabilior fiat ipsa damnatio »  <note>(Enchir.,
capp. 109, 110)</note>.
</p>
        </div3>
      </div1>

<div1>
        <head>QUAEST. III.--1. <hi>Utrum in adventu Domini mox futurum sit judicium, anve illi morituri sint, qui rapientur in nubibus obviam Domino. Symbolum regula fidei.</hi> </head>

<pb n="0159"/>
<div3>
          <head>1.</head>
          <p>
 Tertia tua quaestio est,  « Utrum statim in adventu
Domini credendum sit futurum esse judicium, an spatio
interposito temporis. In cujus diebus adventus, quoniam
legimus, inquis, quod qui superabunt, rapientur
in nubibus obviam Christo in aera, et sic semper cum
Domino futuri sunt; nosse desidero, utrum mox judicium
comitetur adventum; et ii qui rapientur in nubes,
an solvantur in mortem: nisi forte ad vicem mortis
ipsam immutationem debeamus accipere. » </p>
        </div3>
<div3>
          <head>2.</head>
          <p>
 Huic interrogationi tuae, qua quaeris utrum in
adventu Domini mox credendum sit futurum esse judicium,
puto quod sufficiat fides Symboli, qua confitemur
<pb n="0159"/>
Christum a Patris dextera esse venturum ad
vivos et mortuos judicandos. Cum ergo ipsa sit ei
causa veniendi, quid aliud acturus est mox ut venerit,
nisi propter quod veniet? De illis autem qui rapientur
in nubibus, in quadam epistola quam scripsi
ad filium meum nomine Mercatorem, procul dubio
notissimum vobis, cum me consuluisset de quibusdam
quaestionibus Pelagianorum, qui negant mortem peccato
esse retributam, quatenus disputaverim, in
subditis lege:  « Illi autem, inquam, de quibus dixit
Apostolus, cum loqueretur de resurrectione mortuorum, <hi>Et nos viventes qui reliqui sumus, simul cum illis
rapiemur in nubibus obviam Christo in aera; et ita semper
cum Domino erimus;</hi> 
 afferunt quidem aliquid quaestionis,
<pb n="0159"/>
sed per se ipsos, non propter istos: nam
et si non sunt etiam ipsi morituri, quid istos adjuvent
omnino non video, cum talia de his dici possint, qualia
de illis dicta sunt duobus, Enoch scilicet et Elia.
Sed revera, quantum ad verba beati Apostoli pertinet,
videtur asserere quosdam in fine saeculi adveniente
Domino, cum futura est resurrectio mortuorum,
non esse morituros, sed vivos repertos, in illam
immortalitatem, quae sanctis etiam caeteris datur, repente
mutandos, et simul <hi>cum illis rapiendos,</hi> sicut
dicit, <hi>in nubibus:</hi> nec aliquid aliud mihi visum est,
quoties de his verbis volui cogitare.</p>
        </div3>
<div3>
          <head>3.</head>
          <p>
 « Sed vellem hinc potius audire doctiores; ne
<pb n="0159"/>
illis etiam qui putant aliquos morte non praecedente
vivificatos, ad vitam perpetuam transituros,
dicere inveniatur Apostolus: <hi>Stulte, tu quod seminas,
non vivificatur, nisi moriatur</hi>. Nam et illud quod in
plerisque codicibus legitur, <hi>Omnes resurgemus <note>(I Cor.
XV, 36, 51)</note>
          </hi>, unde fieri poterit, nisi omnes moriamur?
Resurrectio quippe, nisi mors praecesserit, nulla est.
Et quod nonnulli codices habent, <hi>Omnes dormiemus,</hi> 
multo facilius et apertius id cogit intelligi; et si quid
aliud tale in sanctis Litteris invenitur, ad id videtur
impellere, ut nullus hominum existimetur immortalitatem,
nisi mors praecesserit, adepturus. Proinde
ubi dixit Apostolus, <hi>Et nos viventes qui reliqui sumus
in adventum Domini, non praeveniemus eos qui ante
<pb n="0160"/>
dormierunt. Ipse enim Dominus in jussu et in voce archangeli,
et in tuba Dei descendet de coelo; et mortui
in Christo resurgent primo</hi>: <hi>deinde nos viventes, qui
reliqui sumus, simul cum illis rapiemur in nubibus
obviam Christo in aera; et ita semper cum Domino erimus <note>(I Thess. IV, 14-16)</note>
          </hi>;
vellem, sicut dixi, de his
verbis audire doctiores: et si mihi potuerint haec ita
exponi, ut in eis possit intelligi omnes homines qui
vivunt, vel post nos victuri sunt, esse morituros,
corrigerem quod hinc aliquando aliter sensi.
Neque enim debemus esse indociles doctores: et
certe melius homo corrigitur pravus, quam frangitur
durus; cum iis quae scribimus, ita nostra
vel aliorum exerceatur et erudiatur infirmitas, ut
<pb n="0160"/>
tamen in eis nulla velut canonica constituatur auctoritas.</p>
        </div3>
<div3>
          <head>4.</head>
          <p>
 « Si autem in his verbis Apostoli nullus alius
sensus poterit reperiri, et hoc eum intelligi voluisse
claruerit, quod videntur ipsa verba clamare; id est,
quod futuri sint in fine saeculi et adventu Domini, qui
non exspolientur corpore, sed superinduantur immortalitate,
ut absorbeatur mortale a vita <note>(II Cor. V, 4)</note>:
huic sententiae procul dubio conveniet quod in regula
fidei confitemur, venturum Dominum, judicaturum
vivos et mortuos; ut non hic intelligamus vivos justos,
mortuos autem injustos, quamvis judicandi sint
justi et injusti; sed vivos quos nondum exiisse, mortuos
autem quos jam exiisse de corporibus, adventus
<pb n="0160"/>
ejus inveniet. Quae si ita esse constiterit, illa verba
excutienda erunt, quomodo sic accipiamus, <hi>Tu quod
seminas, non vivificatur, nisi moriatur;</hi> et, <hi>Omnes resurgemus,</hi> 
sive, <hi>Omnes dormiemus,</hi> ut non adversentur
huic sententiae, qua quidam creduntur etiam cum suis
corporibus in aeternum non gustata morte victuri.</p>
        </div3>
<div3>
          <head>5.</head>
          <p>
 « Sed utrumlibet horum veracior et perspicacior
intellectus inveniatur, quid ad causam pertinebit
istorum, sive omnes debita morte plectantur, sive
aliquibus ab hac conditione parcatur; cum tamen
constet non solum mortem animae, verum etiam corporis
secuturam non fuisse, si peccatum non praecessisset;
et gratiae mirabiliore virtute justos a morte ad
<pb n="0160"/>
aeternam beatitudinem reviviscere, quam in mortis
experientiam non venire? Haec propter illos, de quibus
mihi scripsisti, satis dicta sint; quamvis eos jam
non existimem dicere, etiam si non peccasset Adam,
fuisse vel corpore moriturum.</p>
        </div3>
<div3>
          <head>6.</head>
          <p>
 « Caeterum quod attinet ad quaestionem resurrectionis,
propter illos qui creduntur non esse morituri,
sed ex hac mortalitate ad immortalitatem sine
morte media transituri, inquisitio diligentior adhibenda
est; et si quid hinc absolutum ac definitum
disputatione rationabili atque perfecta vel audisti, vel
legisti, vel etiam ipse adhuc audire aut legere aut
excogitare potueris, peto mihi mittere non graveris.
Ego enim, quod confitendum est Charitati tuae, plus
<pb n="0161"/>
amo discere quam docere: nam hoc admonemur etiam
dicente apostolo Jacobo, <hi>Sit autem omnis homo velox
ad audiendum, tardus autem ad loquendum (Jacobi
I, 19)</hi>. Ut ergo discamus, invitare nos debet suavitas
veritatis; ut autem doceamus, cogere necessitas charitatis:
ubi potius optandum est ut transeat ista necessitas
qua hominem docet aliquid homo, et simus
omnes docibiles Dei; quamvis et hoc simus, cum ea
quae ad veram pietatem pertinent discimus, etiam
quando illa docere videtur homo. Quia <hi>neque qui
plantat est aliquid, neque qui rigat; sed qui incrementum
dat Deus <note>(I Cor. III, 7)</note>
          </hi>. Cum itaque si Deus
incrementum non daret, nihil essent Apostoli plantatores
<pb n="0161"/>
et rigatores; quanto magis ego vel tu, vel quilibet
hujus temporis homines, quando nobis videmur
esse doctores »  <note>(Epist. 193, cap. 4, n. 9-13)</note>?
</p>
        </div3>
      </div1>

<div1>
        <head>QUAEST. IV.-- <hi>Quomodo justorum filiis in Psalmo benedicitur.</hi> </head>
<div3>
          <head>1.</head>
          <p>
 Quarta tua quaestio est,  « Quare dixerit David, <hi>Potens in terra erit semen ejus, generatio rectorum
benedicetur 
 <note>(Psal. CXI, 2)</note>
          </hi>; cum sciamus justorum
filios et fuisse et esse maledictos, et injustorum et
fuisse et esse benedictos. » </p>
        </div3>
<div3>
          <head>2.</head>
          <p>
 Huic quaestioni de Psalmi ipsius expositione respondeo,
quem cum in populo tractarem dixi:  « <hi>Beatus</hi> 
enim <hi>vir qui timet Dominum, in mandatis ejus volet
nimis.</hi> Viderit Deus, qui solus et veraciter et misericorditer
<pb n="0161"/>
judicat, quantum iste proficiat in mandatis
ejus. Quoniam <hi>tentatio est vita humana super terram,</hi> 
sicut sanctus Job dicit <note>(Job VII, 1)</note>. Et iterum scriptum
est: <hi>Quoniam corpus quod corrumpitur, aggravat animam,
et deprimit terrena inhabitatio sensum multa cogitantem <note>(Sap. IX, 15)</note>
          </hi>.
Qui autem judicat nos, Dominus
est: nec ante tempus judicare debemus, donec
veniat Dominus, et illuminet abscondita tenebrarum,
et manifestabit cogitationes cordis; et tunc laus erit
unicuique a Deo <note>(I Cor. IV, 4, 5)</note>. Viderit ergo ille
quantum quisque proficiat in mandatis ejus: tamen
volet nimis qui pacem illius coaedificationis adamaverit;
nec jam desperare debet, quoniam <hi>in mandatis
ejus volet nimis,</hi> et pax in terra hominibus bonae veluntatis
<pb n="0161"/> <note>(Luc. II, 14)</note>.</p>
        </div3>
<div3>
          <head>3.</head>
          <p>
 « Inde, <hi>Potens in terra erit semen ejus.</hi> Semen
futurae messis, opera esse misericordiae Apostolus
testis est, qui dicit, <hi>Bonum autem facientes non deficiamus;
tempore enim proprio metemus <note>(Galat. VI, 9)</note>
          </hi>:
et iterum, <hi>Hoc autem,</hi> inquit, <hi>qui parce seminat, parce
et metet <note>(II Cor. IX, 6)</note>
          </hi>. Quid autem, fratres, potentius,
quam ut regnum coelorum, non solum Zachaeus emat
dimidio rerum suarum <note>(Luc. XIX, 8)</note>, sed et vidua
duobus minutis <note>(Marc. XII, 42)</note>, et tantumdem ibi
uterque possideat? quid potentius, quam ut idem regnum
et thesauris diviti, et calice aquae frigidae pauperi
valeat? Sunt autem qui ista faciant dum terrena
conquirunt, aut hic mercedem sperantes a Domino,
aut hominibus placere cupientes: sed, <hi>Generatio rectorum
<pb n="0162"/>
benedicetur;</hi> id est, opera eorum quorum bonus
Deus Israel, qui recto sunt corde; rectum autem cor
est, non resistere patri emendanti, et credere pollicenti:
non eorum quibus commoventur pedes, et
effunduntur gressus atque labuntur, sicut in alio psalmo
canitur, dum zelant in peccatoribus pacem peccatorum
videntes, et putant perire opera sua, quia non
eis merces redditur peritura <note>(Psal. LXXII, 1-14)</note>. At
iste vir qui timet Dominum, et in templum sanctum
Dei conversione recti cordis aptatur, nec gloriam hominum
quaerit, nec terrenas divitias concupiscit; et
tamen, <hi>Gloria et divitiae in domo ejus.</hi> Domus enim
ejus cor ejus est; ubi, Deo laudante, opulentius habitat
<pb n="0162"/>
cum spe vitae aeternae, quam, hominibus adulantibus,
in marmoratis laqueatisque tectis cum timore
mortis aeternae. Hujus enim <hi>justitia manet in saeculum
saeculi:</hi> ipsa ejus gloria, ipsae divitiae. Illius autem
purpura et byssus et epulae splendidae, et cum praesto
sunt, transeunt; et cum ad finem venerint, aquae
guttam ex digito stillante desiderans, ardens lingua
clamabit »  <note>(Luc. XVI, 19-24)</note>. [Haec sunt quae in dicto
psalmo exposuisse me memini <note>(Enarr. in Psal. III,
nn. 2, 3)</note>, et ad quaestionis tuae quarto loco propositae
solutionem satis esse nunc existimo]. Quinto autem
loco id proposuisti, unde post omnia disputaturum
me esse promisi.
</p>
        </div3>
      </div1>

<div1>
        <head>QUAEST. VI.-- <hi>Utrum Samuel per pythonissam vere fuerit de inferno evocatus. Samuelis forte phantasma, non spiritus apparuit. Daemones quomodo norint futura.</hi> </head>

<pb n="0162"/>
<div3>
          <head>1.</head>
          <p>
 Sexta tua propositio est,  « Utrum juxta historiam
libri Regnorum pythonissa ipsum prophetam Samuelem
de inferno evocaverit »  <note>(I Reg. XXVIII, 7-19)</note>.</p>
        </div3>
<div3>
          <head>2.</head>
          <p>
 Hoc a me beatae memoriae Simplicianus Mediolanensis
episcopus aliquando quaesivit. Quid ergo ei
responderim, subditum lege:  « Item quaeris, inquam,
utrum spiritus immundus qui erat in pythonissa,
potuerit agere ut Samuel a Saüle videretur et
loqueretur cum eo. Sed multo majoris miraculi est
quod ipse satanas princeps omnium immundorum
spirituum potuit loqui cum Deo, et petere tentandum
<pb n="0162"/>
Job justissimum virum <note>(Job. I, 11)</note>: qui etiam tentandos
Apostolos petiit <note>(Luc. XXII, 31)</note>. Aut si hoc non
ideo habet difficilem quaestionem, quia per quam voluerit
creaturam, cui voluerit creaturae, ubique praesens
veritas loquitur, nec propterea magni meriti est
cui loquitur Deus: interest enim quid loquatur; quia
et imperator cum multis innocentibus non loquitur,
quibus providentissime consulit ad salutem; et cum
multis nocentibus loquitur, quos jubet interfici: si
ergo hinc propterea nulla quaestio est; nulla sit quaestio
quomodo etiam immundus spiritus cum anima
sancti viri loqui potuerit. Omnibus enim sanctis Deus
creator et sanctificator longe utique major est. Quod
si hoc movet, quod licuerit maligno spiritui excitare
animam justi, et tanquam de abditis mortuorum receptaculis
<pb n="0163"/>
evocare; nonne magis mirandum est quod
satanas ipsum Dominum assumpsit et constituit super
pinnam templi <note>(Matth. IV, 5)</note>? Quolibet enim modo
fecerit, ille etiam modus quo Samueli factum est ut
excitaretur, similiter latet. Nisi forte quis dixerit faciliorem
diabolo fuisse licentiam ad Dominum vivum
unde voluit assumendum, et ubi voluit constituendum,
quam ad Samuelis defuncti spiritum a suis sedibus
excitandum. Quod si illud in Evangelio nos ideo
non perturbat, quia Dominus voluit atque permisit
nulla diminutione suae potestatis et divinitatis id fieri;
sicut ab ipsis Judaeis, quanquam perversis atque immundis
et facta diaboli facientibus, et teneri se, et
vinciri, et illudi, et crucifigi atque interfici passus est:
<pb n="0163"/>
non est absurdum credere ex aliqua dispensatione
divinae voluntatis permissum fuisse, ut non invitus
nec dominante atque subjugante magica potentia, sed
volens atque obtemperans occultae dispensationi Dei,
quae et pythonissam illam et Saülem latebat, consentiret
spiritus Prophetae sancti se ostendi aspectibus
regis, divina eum sententia percussurus. Cur enim
anima boni hominis, a malis vivis evocata si venerit,
amittere videatur dignitatem suam; cum et vivi plerumque
boni vocati ad malos veniant, et agant cum
eis quod officium postulat aequitatis, servato atque
inconcusso decore virtutis suae, et illorum vitiis pro
rerum praesentium vel usu vel necessitate tractatis?</p>
        </div3>
<div3>
          <head>3.</head>
          <p>
 « Quanquam in hoc facto potest esse alius facilior
<pb n="0163"/>
exitus et expeditior intellectus, ut non vere spiritum
Samuelis excitatum a requie sua credamus, sed
aliquod phantasma, et imaginariam illusionem diaboli
machinationibus factam, quam propterea Scriptura
nomine Samuelis appellat, quia solent imagines rerum
earum nominibus appellari, quarum imagines
sunt. Sicut omnia quae pinguntur atque finguntur ex
aliqua materie metalli aut ligni, vel cujusque rei aptae
ad opera hujusmodi, quaeque etiam videntur in somnis,
et omnes fere imagines, earum rerum quarum
imagines sunt, appellari nominibus solent. Quis est
enim qui hominem pictum dubitet vocare hominem?
Quandoquidem et singulorum quorumque picturam
cum aspicimus, propria quoque nomina incunctanter
<pb n="0163"/>
adhibemus: velut cum intuentes tabulam aut parietem,
dicimus, Ille Cicero est, ille Sallustius, ille
Achilles, ille Hector, hoc flumen Simois, illa Roma;
cum aliud nihil sint quam pictae imagines. Unde Cherubim
cum sint coelestes potestates, ficta tamen ex
metallo, quod imperavit Deus, super arcam Testamenti,
magnae rei significandae gratia, non aliud quam
Cherubim illa quoque figmenta vocitantur <note>(Exod. XXV,
18)</note>. Item quisquis videt somnium, non dicit, Vidi
imaginem Augustini aut Simpliciani; sed, Vidi Augustinum
aut Simplicianum: cum eo tempore quo tale
aliquid vidit, nos ignoraremus; usque adeo manifestum
est, non ipsos homines, sed imagines eorum
videri. Et Pharao spicas se dixit vidisse in somnis et
boves <note>(Gen. XLI, 17-24)</note>, non spicarum aut boum
imagines. Si igitur liquido constat nominibus earum
rerum quarum imagines sunt, easdem imagines appellari;
<pb n="0164"/>
non mirum est quod Scriptura dicit Samuelem
visum, etiamsi forte imago Samuelis apparuit,
machinamento ejus qui transfigurat se velut angelum
lucis, et ministros suos velut ministros justitiae <note>(II Cor. XI, 14, 15)</note>.</p>
        </div3>
<div3>
          <head>4.</head>
          <p>
 « Jamvero si illud movet, quomodo et a maligno
spiritu Saüli vera praedicta sunt; potest et illud
mirum videri, quomodo daemones agnoverint Christum <note>(Matth. VIII, 29)</note>,
quem Judaei non agnoscebant.
Cum enim vult Deus etiam per infimos infernosque
spiritus aliquem vera cognoscere, temporalia duntaxat
atque ad istam mortalitatem pertinentia, facile
est, et non incongruum, ut omnipotens et justus ad
eorum poenam, quibus ista praedicuntur, ut malum
<pb n="0164"/>
quod eis impendet, antequam veniat praenoscendo
patiantur, occulto apparatu ministeriorum suorum
etiam spiritibus talibus aliquid divinationis impertiat,
ut quod audiunt ab Angelis, praenuntient hominibus.
Tantum autem audiunt, quantum omnium Dominus
atque moderator vel jubet vel sinit. Unde etiam spiritus
pythonius in Actibus Apostolorum attestatur Paulo
apostolo, et evangelista esse conatur <note>(Act. XVI,
17)</note>. Miscent tamen isti fallacias, et verum quod nosse
potuerint, non docendi magis quam decipiendi fine
praenuntiant. Et forte hoc est quod cum illa imago
Samuelis Saülem praediceret moriturum, dixit etiam
secum futurum: quod utique falsum est. Magno quippe
intervallo post mortem separari bonos a malis in
<pb n="0164"/>
Evangelio legimus, cum Dominus inter superbum illum
divitem, cum jam apud inferos tormenta pateretur,
et illum qui ad ejus januam ulcerosus jacebat,
jam in requie constitutum, magnum chaos interjectum
esse testatur <note>(Luc. XVI, 26)</note>. Aut si propterea
Samuel Saüli dixit, <hi>Mecum eris,</hi> ut non ad aequalitatem
felicitatis, sed ad parem conditionem mortis referatur,
quod uterque homo fuerit, et uterque mori potuerit,
jamque mortuus mortem vivo praenuntiabat;
perspicit, quantum opinor, prudentia tua, secundum
utrumque intellectum habere exitum illam lectionem,
qui non sit contra fidem: nisi forte profundiore et
perplexiore inquisitione, quae vel virium mearum vel
temporis excedit angustias, inveniatur ad liquidum,
<pb n="0164"/>
vel posse vel non posse animam humanam, cum ex
hac vita migraverit, magicis carminibus evocatam
vivorum apparere conspectibus, etiam corporis lineamenta
gestantem, ut non solum videri valeat, sed et
agnosci. Et si potest, utrum etiam justi anima, non
quidem cogatur magicis sacris, sed dignetur ostendi
occultioribus imperiis summae legis obtemperans:
ut si fieri non posse claruerit, non uterque sensus in
hujus Scripturae tractatione atque expositione admittatur,
sed illo excluso, imaginaria simulatio Samuelis
diabolico ritu facta intelligatur. Sed quoniam, sive illud
fieri possit, sive non possit, tamen fallacia satanae
atque imaginum simulandarum callida operatio
decipiendis humanis sensibus multiformis invigilat,
pedetentim quidem, ne inquisitionibus diligentioribus
praescribamus, sed tamen potius existimemus tale
aliquid factum maligno pythonissae illius ministerio,
<pb n="0165"/>
quamdiu nobis aliquid amplius excogitare atque explicare
non datur »  <note>(Quaestionum ad Simplicianum lib. 2,
quaest. 3)</note>.</p>
        </div3>
<div3>
          <head>5.</head>
          <p>
 Haec sunt quae tunc de pythonissa et Samuele
scripsi. Sed quam non frustra dixerim, pedetentim
nos in hac re gesta simulatam Samuelis imaginem
maligno pythonissae ministerio praesentatam existimare
debere, ne inquisitionibus diligentioribus praescribamus;
mea posterior inquisitio declaravit, quando
inveni in libro Ecclesiastico, ubi Patres laudantur
ex ordine, ipsum Samuelem sic fuisse laudatum, ut
prophetasse etiam mortuus diceretur <note>(Eccli. XLVI,
23)</note>. Sed si et huic libro ex Hebraeorum, quia in eorum
non est canone, contradicitur; quid de Moyse
<pb n="0165"/>
dicturi sumus, qui certe et in Deuteronomio mortuus <note>(Deut. XXXIV, 5)</note>,
et in Evangelio cum Elia qui mortuus
non est, legitur apparuisse viventibus <note>(Matth.
XVII, 3)</note>?
</p>
        </div3>
      </div1>

<div1>
        <head>QUAEST. VII.-- <hi>Quomodo stuprum Abimelech et Pharaonis effugit Sara.</hi> </head>
<div3>
          <head>1.</head>
          <p>
 Septima tua propositio est,  « Qualiter satisfaciendum
sit eis qui dicunt Saram stuprum non effugisse,
cum dicant Abimelech ab ejus conventione somnio
esse revocatum <note>(Gen. XX)</note>, et immissum in ejus copulam
Pharaonem <note>(Id. XII)</note>? » </p>
        </div3>
<div3>
          <head>2.</head>
          <p>
 Quomodo dicant immissum in ejus copulam
Pharaonem, non video; cum ad hoc credendum
Scriptura non cogat. Accepit enim eam quidem in
uxorem, continuoque ditatus est Abraham multis
<pb n="0165"/>
Aegyptiorum muneribus propter illam: sed non scriptum
est, quod cum ea Pharao dormierit, eique permixtus
sit; quoniam Deus eum multis magnisque
cladibus affligendo id facere non permisit. Non enim
placitae regibus ad conjugium feminae mox etiam carne
copulabantur. Sed sicut legimus in libro qui praenotatur
Esther, per aliquot menses, imo per totum annum,
unguentis, pigmentis, aromatibus accurabantur
earum corpora, priusquam corpori regio miscerentur <note>(Esther II, 12)</note>.
Hoc ergo spatio facta sunt
illa quae scripta sunt, donec Pharao contritus et exterritus
marito restituisset uxorem. Abimelech autem
quoniam somnio est ab ejus commixtione prohibitus,
ideo qui Saram stuprum non vitasse contendunt, putant
<pb n="0165"/>
utique regem, ut somniaret, nonnisi post ejus
concubitum dormire potuisse. Quasi vero, ut omittam
tempus quo accurabantur, ut supra dixi, ad voluptatem
regiam corpora feminarum, non potuerit Deus,
priusquam convenirent, eum mergere in somnum,
et admonere per somnium.</p>
        </div3>
<div3>
          <head>3.</head>
          <p>
 Dicam quod factum est in Mauritania Sitifensi.
Neque enim Deus sanctorum Patrum, non ipse est
etiam Deus noster. Viduam in proposito continentiae
constitutam Celticchius quidam catechumenus juvenis
<pb n="0166"/>
rapuit, ut haberet uxorem. Antequam concumberent,
pressus somno et territus somnio, Sitifensi
episcopo eamdem vehementissime requirenti, revocavit
intactam. Vivunt adhuc de quibus loquor. Ille
baptizatus et ipso in se facto miraculo conversus ad
Dominum, ad episcopatum venerabili probitate pervenit;
illa in sancta viduitate persistit.</p>
        </div3>
<div3>
          <head>4.</head>
          <p>
 Quid autem dixerim contra Faustum Manichaeum,
cum calumniaretur patri Abrahae, quod uxorem
suam duobus regibus ad concubitum venditasset, indicant
quae subjeci:  « Quod autem justum, inquam,
et fidelem virum matrimonii sui infamissimum nundinatorem
appellans, avaritiae ac ventris causa duobus
regibus, Abimelech ac Pharaoni, diversis temporibus
<pb n="0166"/>
Saram conjugem suam sororem mentitum,
quia erat pulcherrima, in concubitum asserit venditasse;
non ore veridico a turpitudine separat honestatem,
sed ore maledico totum vertit in crimen. Hoc
enim Abrahae factum lenocinio simile videtur, sed
non valentibus ex illius aeternae legis lumine a peccatis
recte facta discernere, quibus et constantia,
pertinacia videri potest; et virtus fiduciae, vitium putatur
audaciae; et quaecumque similiter objiciuntur
quasi non recte agentibus a non recte cernentibus.
Neque enim Abraham flagitio consensit uxoris,
ejusque vendidit adulterium: sed sicut illa famulam
suam non libidini mariti permisit, sed officio generandi
ultro intulit, nequaquam turbato ordine naturali,
ubi ejus potestas erat jubens potius obedienti,
<pb n="0166"/>
quam cedens concupiscenti; sic et ipse conjugem
castam, et casto corde sibi cohaerentem, de cujus
animo, ubi pudicitiae virtus habitat, nullo modo dubitabat,
tacuit uxorem, dixit sororem, ne se occiso
ab alienigenis atque impiis captiva possideretur;
certus de Deo suo quod nihil eam turpe ac flagitiosum
perpeti sineret. Nec eum fides ac spes fefellit.
Namque Pharao territus monstris, multisque propter
eam malis afflictus, ubi ejus esse uxorem divinitus
didicit, illaesam cum honore restituit: Abimelech autem
somnio commonitus et edoctus, similiter fecit » <note>(Contra Faustum lib. 22. cap., 33)</note>.
</p>
        </div3>
      </div1>

<div1>
        <head>QUAEST. VIII.-- <hi>Denique de Spiritu Dei qui super ferebatur super aquam, an ipse sit Spiritus sanctus.</hi> </head>
<div3>
          <head>1. </head>
<p>
            <pb n="0166"/>Novissime exponendum poscis de spiritu Dei qui
superferebatur super aquam. « Quidam enim asseverant,
inquis, Spiritum sanctum; alli mundanum spiritum
dicunt, dicentes quia non potuit historiographus
cum creaturis enumerare Creatorem, nec huic
locum aliquem deputare, qui ubique sit totus, cum
Patre videlicet atque Filio. » </p>
        </div3>
<div3>
          <head>2.</head>
          <p>
 Quid ergo istorum ego senserim, ex primo libro
eorum quos de Genesi duodecim, sicut potui, non secundum
allegorias, sed secundum rerum gestarum
fidem scripsi, in hoc opusculum transtuli. « Inest,
<pb n="0167"/>
inquam, Deo benignitas summa, et sancta, et justa;
et quidam, non ex indigentia, sed ex beneficentia veniens
amor in opera sua. Propterea priusquam scriberetur, <hi>Dixit Deus, Fiat lux,</hi> 
 praecessit Scriptura,
dicens, <hi>Et spiritus Dei superferebatur super aquam.</hi> 
Quia sive aquae nomine appellare voluit totam corporalem
materiam, ut eo modo insinuaret unde facta et
formata sint omnia, quae in suis generibus jam dignoscere
possumus, appellans aquam, quia ex humida
natura videmus omnia in terra per species varias formari
atque concrescere; sive spiritualem vitam quamdam
ante formam conversionis quasi fluitantem: superferebatur
utique Spiritus Dei; quia subjacebat scilicet
bonae voluntati Creatoris, quidquid illud erat,
<pb n="0167"/>
quod formandum perficiendumque inchoaverat: ut
dicente Deo in Verbo suo, <hi>Fiat lux;</hi> in bona voluntate,
hoc est, in beneplacito ejus, pro modo sui generis
maneret quod factum est; et ideo rectum est quod
placuerit Deo, Scriptura dicente, <hi>Et facta est lux; et
vidit Deus lucem quia bona est.</hi> Ut quemadmodum in
ipso exordio inchoatae creaturae, quae coeli et terrae
nomine, propter id quod de illa perficiendum erat,
commemorata est, Trinitas insinuatur Creatoris
(nam dicente Scriptura, <hi>In principio fecit Deus coelum
et terram,</hi> intelligimus Patrem in Dei nomine, et
Filium in principii nomine, qui non Patri, sed per se
ipsum creatae primitus, ac potissimum spirituali creaturae,
et consequenter etiam universae creaturae principium
<pb n="0167"/>
est: dicente autem Scriptura, <hi>Spiritus Dei superferebatur
super aquam,</hi> completam commemorationem
Trinitatis agnoscimus); ita et in conversione
atque perfectione creaturae, ut rerum species digerantur,
eadem Trinitas insinuetur: Verbum Dei scilicet,
et Verbi Generator, cum dicitur, <hi>Dixit Deus;</hi> 
et sancta Bonitas; in qua Deo placet quidquid ei pro
suae naturae modulo perfectum placet, cum dicitur, <hi>Vidit Deus quia bonum est.</hi> </p>
        </div3>
<div3>
          <head>3.</head>
          <p>
 « Sed cur commemorata prius, quamvis imperfecta
creatura, postea commemoratur Spiritus Dei,
prius dicente Scriptura, <hi>Terra autem erat invisibilis
et incomposita, et tenebrae erant super abyssum;</hi> ac
deinde inferente, <hi>Et spiritus Dei superferebatur super
<pb n="0167"/>
aquam <note>(Gen. I, 1-4)</note>
          </hi>? An quoniam egenus atque indigus
amor ita diligit, ut rebus quas diligit subjiciatur;
propterea cum commemoraretur Spiritus Dei,
in quo sancta ejus benevolentia dilectioque intelligitur,
superferri dictus est, ne facienda opera sua, per
indigentiae necessitatem potius quam per abundantiam
beneficentiae Deus amare putaretur? Cujus rei
memor Apostolus dicturus de charitate, supereminentem
viam demonstraturum se ait <note>(I Cor. XII, 31)</note>:
et alio loco, <hi>Supereminentem,</hi> inquit, <hi>scientiae charitatem
Christi <note>(Ephes. III, 19)</note>
          </hi>. Cum ergo sic oporteret
insinuari Spiritum Dei, ut superferri diceretur, commodius
factum est, ut prius insinuaretur aliquid inchoatum,
cui superferri diceretur; non autem loco,
sed omnia superante ac praecellente potentia »  <note>(De Genesi
ad litteram, lib. 1, cap. 5-7, n. 11-13)</note>.
</p>
        </div3>
      </div1>

<div1>
        <head>QUAEST. V ( <hi>quae novissimo loco tractatur).--Quomodo electus David secundum cor Dei. Christus David appellatus.</hi> </head>

<pb n="0168"/>
<div3>
          <head>1.</head>
          <p>
 Jam nunc illud quod disserendum distuleram,
paulisper intende. Quaeris enim  « Quare dixerit Dominus,
nimirum praescius futurorum, <hi>Elegi David
secundum cor meum <note>(III Reg. VIII, 16)</note>
          </hi>; cum talia
tantaque ipse homo commiserit. » </p>
        </div3>
<div3>
          <head>2.</head>
          <p>
 Quod quidem, si de ipso David, qui reprobato
Saüle et exstincto fuit rex Israël, dictum intelligamus;
magis quia Deus praescius futurorum est, praevidit
in eo tantam pietatem tamque veracem poenitentiam,
ut esset in eorum numero de quibus ipse
dicit: <hi>Beati quorum remissae sunt iniquitates, et quorum
<pb n="0168"/>
tecta sunt peccata. Beatus vir, cui non imputavit
Dominus peccatum <note>(Psal. XXXI, 1, 2)</note>
          </hi>. Cum ergo praesciret
eum Deus peccaturum, et peccata sua pia humilitate
et sincera poenitentia deleturum, cur non diceret, <hi>Inveni David secundum cor meum;</hi> 
 cui non
erat imputaturus peccatum tam multa bona facienti,
et cum tanta pietate viventi, et ipsa pietate pro peccatis
suis sacrificium contriti spiritus offerenti? Propter
haec omnia verissime dictum est, <hi>Inveni David
secundum cor meum.</hi> Quia licet secundum cor Dei
non esset, quod ille peccavit; tamen secundum cor
Dei fuit, quod pro peccatis suis congrua poenitentia
satisfecit. Hoc solum ergo in illo secundum cor Dei
non fuit, quod illi Deus non imputavit. Hoc itaque
<pb n="0168"/>
ablato, id est non imputato, quid remansit, nisi unde
verissime diceretur, <hi>Inveni David secundum cor meum?</hi> </p>
        </div3>
<div3>
          <head>3.</head>
          <p>
 Si autem hoc prophetice dictum de Christo velimus
accipere, nullus nodus quaestionis occurret;
nisi forte ut quaeratur a nobis quomodo Christum
recte isto nomine vocare potuerit. Sed respondemus
propter semen David, ex quo carnem Christus assumpsit.
Nec sine exemplo rationem hujus in Christo
nominis reddimus. Invenimus quippe apertissime Jesum
Christum apud prophetam Ezechielem David esse
appellatum, ubi legitur ex persona Dei Patris: <hi>Et
suscitabo super pecora mea pastorem unum qui pascat
ea, servum meum David; et ipse pascet ea, et ipse erit
his in pastorem: ego autem Dominus ero eis in Deum,
<pb n="0168"/>
et servus meus David princeps in medio eorum; ego
Dominus locutus sum.</hi> Et alio loco: <hi>Et rex,</hi> inquit, <hi>unus erit omnibus imperans, et non erunt ultra duae
gentes, nec dividentur amplius in duo regna, neque polluentur
ultra in idolis suis et abominationibus suis et in
cunctis iniquitatibus suis: et salvos eos faciam de universis
sedibus suis 
 in quibus peccaverunt, et mundabo
eos. Et erunt mihi populus, et ego ero eis Deus; et servus
meus David rex super eos, et pastor unus erit
omnium eorum <note>(Ezech. XXXIV, 23, 24, et XXXVII,
22-24)</note>
          </hi>. Osee quoque propheta, cum praenuntiaret
tempus Judaeorum, quale nunc habent, et in Christum
eos postea credituros, eumdem Christum David
nomine prophetavit, dicens: <hi>Quoniam diebus multis
sedebunt filii Israel sine rege, sine principe, sine
sacrificio, sine altari, sine sacerdotio, sine manifestationibus.</hi> 
<pb n="0169"/>
Sic nunc esse Judaeos ambigit nemo. Sed
quod ait apostolus Paulus, Gentibus loquens, <hi>Sicut
enim vos aliquando non credidistis Deo, nunc autem
misericordiam consecuti estis in illorum incredulitate;
sic et isti nunc non crediderunt in vestra misericordia,
ut et ipsi misericordiam consequantur <note>(Rom. XI, 30 et 31)</note>
          </hi>;
hoc propheta iste tanto ante praedicens, secutus adjunxit, <hi>Et postea revertentur filii Israel, et inquirent
Dominum Deum suum et David regem suum, et stupescent
in Domino et in bonis ipsius in novissimis diebus. <note>(Osee III, 4, 5)</note>
          </hi>.
Ecce et hic per David nomen prophetatus
est Christus; quoniam quando ista prophetabantur,
<pb n="0169"/>
ille David rex Israel jam olim ante dormierat:
Dominus autem Jesus ex ejus semine fuerat
in carne venturus; propter quod prophetico loquendi
modo appellabatur David. Videtur autem apostolus
Paulus hoc testimonium ita posuisse in Actibus Apostolorum,
ut non nisi de illo rege David qui Saüli
successit possit intelligi. Nam inter caetera, <hi>Et
exinde,</hi> inquit, <hi>postulaverunt regem, et dedit illis Deus
Saül filium Cis, virum de tribu Benjamin, annis quadraginta.
Et amoto illo suscitavit illis David regem,
cui et testimonium perhibens dixit, Inveni David filium
Jesse, virum secundum cor meum, qui faciet omnes voluntates
<pb n="0170"/>
meas.</hi> Sed quoniam secutus adjungit et dicit, <hi>Hujus Deus ex semine, secundum promissionem, adduxit
Israel Salvatorem Jesum 
 <note>(Act. XIII, 21-23)</note>
          </hi>; altius
significavit in Domino Jesu potius esse intelligendum
illud testimonium, qui vere fecit omnes voluntates
Dei Patris, quam in illo rege David: qui licet
secundum superiorem disputationem, remissis peccatis
et non imputatis, propter ipsam quoque piam
poenitentiam, non immerito dici possit inventus secundum
cor Dei; tamen omnes voluntates Dei quomodo
fecit? Qui cum excellentissime laudaretur, quando
ejus tempora et facta Scriptura narravit, notatus est
<pb n="0170"/>
tamen quod non destruxit excelsa, ubi sacrificabat
populus Dei contra praeceptum Dei, qui tantummodo
in tabernaculo testimonii sibi sacrificari jusserat;
quamvis et in eisdem excelsis eidem sacrificaretur
Deo: quae postmodum excelsa ex ipsius David
semine propagatus rex Ezechias, cum testimonio
magnae suae laudis evertit <note>(IV Reg. XVIII, 4)</note>.</p>
        </div3>
<div3>
          <head>4.</head>
          <p>
 Sicut potui, respondi inquisitionibus tuis. Si
quid de istis rebus invenisti melius, sive invenire
potueris, gratissimum habebimus si nos feceris nosse.
Ego enim, quod et supra de me commemoravi, magis
amo discere quam docere.

</p>
        </div3>
      </div1>
</body>
  </text>
</TEI>