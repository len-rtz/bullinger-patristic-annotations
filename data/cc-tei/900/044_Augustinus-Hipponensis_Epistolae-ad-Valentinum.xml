<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Epistolae ad Valentinum</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 44</title>
           <idno>AugHip.EpAdVa2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>EPISTOLA PRIOR, INTER AUGUSTINIANAS CCXIV.</head>
<p divs_removed="true">
          <emph>Domino dilectissimo, et in Christi membris honorando fratri VALENTINO, et fratribus qui tecum sunt, AUGUSTINUS,
in Domino salutem.</emph>

        </p>
        <div3 moved_from_p="true">
            <head>1.</head>
          <p>
 Venerunt ad nos duo juvenes, Cresconius et Felix, de vestra congregatione se esse dicentes, qui nobis
retulerunt, monasterium vestrum nonnulla dissensione turbatum, eo quod quidam in vobis sic gratiam praedicent,
ut negent hominis esse liberum arbitrium; et, quod est gravius, dicant, quod in die judicii non sit redditurus
Deus unicuique secundum opera ejus <note>(Matth. XVI, 27; Rom. II, 6)</note>. Etiam hoc tamen indicaverunt,
quod plures vestrum non ita sentiant, sed liberum arbitrium adjuvari fateantur per Dei gratiam, ut recta
sapiamus atque faciamus; ut cum venerit Dominus reddere unicuique secundum opera ejus, inveniat opera
nostra bona, quae praeparavit Deus ut in illis ambulemus <note>(Ephes. II, 10)</note>. Hoc qui sentiunt, bene sentiunt.</p>
        </div3>
<div3>
          <head>2.</head>
          <p>
 <hi>Obsecro</hi> itaque <hi>vos, fratres,</hi> sicut Corinthios obsecravit Apostolus, <hi>per nomen Domini nostri Jesus Christi,
ut idipsum dicatis omnes, et non sint in vobis schismata <note>(I Cor. I, 10)</note>
          </hi>. Primo enim Dominus Jesus, sicut scriptum
est in Evangelio Joannis apostoli, <hi>non venit ut judicaret mundum, sed ut salvaretur mundus per ipsum <note>(Joan. III,
17)</note>
          </hi>. Postea vero, sicut scribit apostolus Paulus, judicabit Deus mundum <note>(Rom. III, 6)</note>, quando venturus est,
sicut tota Ecclesia in Symbolo confitetur, judicare vivos et mortuos. Si igitur non est Dei gratia, quomodo
salvat mundum? et si non est liberum arbitrium, quomodo judicat mundum? Proinde librum vel epistolam
meam, quam secum ad nos supradicti attulerunt, secundum hanc fidem intelligite, ut neque negetis Dei gratiam,
neque liberum arbitrium sic defendatis, ut a Dei gratia separetis, tanquam sine illa vel cogitare aliquid
vel agere secundum Deum ulla ratione possimus, quod omnino non possumus. Propter hoc enim Dominus
cum de fructu justitiae loqueretur, ait discipulis suis, <hi>Sine me nihil potestis facere <note>(Joan. XV, 5)</note>
          </hi>.</p>
        </div3>
<div3>
          <head>3.</head>
          <p>
 Unde supradictam epistolam ad Sixtum Romanae Ecclesiae presbyterum contra novos haereticos Pelagianos
noveritis esse conscriptam, qui dicunt gratiam Dei secundum merita nostra dari, ut qui gloriatur,
non in Domino, sed in se ipso glorietur, hoc est, in homine, non in Domino. Quod prohibet Apostolus, dicens, <hi>Nemo glorietur in homine 
 <note>(I Cor. III, 21)</note>
          </hi>. Et alio loco, <hi>Qui gloriatur,</hi> inquit, <hi>in Domino glorietur <note>(Id. I,
31)</note>
          </hi>. Illi vero haeretici se ipsos a se ipsis justos fieri putantes, quasi hoc eis non dederit Deus, sed ipsi sibi,
non utique in Domino, sed in semetipsis gloriantur. Talibus enim dicit Apostolus, <hi>Quis enim te discernit?</hi> Quod
ideo dicit, quia de massa illius perditionis quae facta est ex Adam, non discernit hominem, ut eum faciat vas
in honorem, non in contumeliam, nisi Deus. Sed quoniam homo carnalis et inaniter inflatus cum audisset, <hi>Quis enim te discernit?</hi> 
 posset respondere vel voce vel cogitatione, et dicere, Discernit me fides mea, discernit
me oratio mea, discernit me justitia mea; mox Apostolus occurrit cogitationibus ejus, et dixit, <hi>Quid enim habes
quod non accepisti? Si autem accepisti, quid gloriaris quasi non acceperis <note>(Id. IV, 7)</note>
          </hi>? Sic autem gloriantur
quasi non acceperint, qui se a se ipsis justificari putant; ac per hoc in semetipsis, non in Domino gloriantur.</p>
        </div3>
<div3>
          <head>4.</head>
          <p>
 Propter quod ego in hac epistola, quae ad vos pervenit, probavi per testimonia sanctarum Scripturarum,
quae ibi potestis inspicere, et bona opera nostra, et pias orationes, et rectam fidem nullo modo in nobis esse
potuisse, nisi haec acciperemus ab illo, de quo dicit apostolus Jacobus, <hi>Omne datum optimum, et omne donum
perfectum desursum est, descendens a Patre luminum <note>(Jacobi I, 17)</note>
          </hi>; ne quisquam dicat meritis operum suorum,
vel meritis orationum suarum, vel meritis fidei suae, sibi traditam Dei gratiam, et putetur verum esse quod
illi haeretici dicunt, gratiam Dei secundum merita nostra dari; quod omnino falsissimum est: non quia nullum
est meritum, vel bonum piorum, vel malum impiorum; (alioquin quomodo judicabit Deus mundum?) sed
misericordia et gratia Dei convertit hominem, de qua Psalmus dicit, <hi>Deus meus, misericordia ejus praeveniet me <note>(Psal. LVIII, 11)</note>
          </hi>;
ut justificetur impius, hoc est, ex impio fiat justus, et incipiat habere meritum bonum, quod
Dominus coronabit, quando judicabitur mundus.</p>
        </div3>
<div3>
          <head>5.</head>
          <p>
 Multa erant quae vobis mittere cupiebam, quibus lectis, totam ipsam causam quae conciliis episcopalibus
acta est adversus eosdem Pelagianos haereticos, diligentius et plenius nosse possetis; sed festinaverunt fratres,
qui ex numero vestro ad nos venerunt; per quos vobis non rescripsimus ista, sed scripsimus. Nullas
enim ad nos vestrae Charitatis litteras attulerunt: tamen suscepimus eos, quoniam simplicitas eorum satis indicabat,
nihil illos nobis potuisse confingere. Ideo autem festinaverunt, ut apud vos agerent Pascha, quo possit
adjuvante-Domino tam sanctus dies vestram pacem quam dissensionem potius invenire.
<pb n="0877"/>
</p>
        </div3>
<div3>
          <head>6. </head>
          <p>
Melius autem facietis (quod multum rogo), si ipsum a quo dicunt se fuisse turbatos, ad me mittere non
gravemini. Aut enim non intelligit librum meum, aut forte ipse non intelligitur, quando difficillimam quaestionem
et paucis intelligibilem solvere atque enodare conatur. Ipsa est enim quaestio de gratia Dei, quae fecit
ut homines non intelligentes putarent apostolum Paulum dicere: <hi>Faciamus mala, ut veniant bona <note>(Rom. III, 8)</note>
          </hi>.
Unde apostolus Petrus in secunda Epistola sua, <hi>Quapropter,</hi> inquit, <hi>charissimi, haec exspectantes satagite inviolati
et immaculati apud eum reperiri in pace; et Domini nostri patientiam salutem existimate: sicut et dilectissimus
frater noster Paulus secundum eam quae data est ei sapientiam, scripsit vobis, ut et in omnibus Epistolis, loquens
in eis de his; in quibus sunt quaedam difficilia intellectu, quae indocti et instabiles homines pervertunt sicut et caeteras
Scripturas, ad proprium suum interitum <note>(II Petr. III, 14-16)</note>
          </hi>.</p>
        </div3>
<div3>
          <head>7.</head>
          <p>
 Cavete ergo quod tantus apostolus tam terribiliter dicit; et ubi sentitis vos non intelligere, interim credite
divinis eloquiis, quia et liberum est hominis arbitrium, et gratia Dei, sine cujus adjutorio liberum arbitrium
nec converti potest ad Deum, nec proficere in Deo. Et quod pie creditis, ut etiam sapienter intelligatis
orate. Et ad hoc ipsum enim, id est, ut sapienter intelligamus, est utique liberum arbitrium. Nisi enim libero
arbitrio intelligeremus atque saperemus, non nobis praeciperetur dicente Scriptura: <hi>Intelligite ergo qui insipientes
estis in populo, et stulti aliquando sapite <note>(Psal. XCIII, 8)</note>
          </hi>. Eo ipso quippe quo praeceptum et imperatum
est, ut intelligamus atque sapiamus, obedientia nostra requiritur, quae nulla potest esse sine libero arbitrio.
Sed si posset hoc ipsum sine adjutorio Dei gratiae fieri per liberum arbitrium, ut intelligeremus atque saperemus;
non diceretur Deo, <hi>Da mihi intellectum, et discam mandata tua <note>(Psal. CXVIII, 125)</note>
          </hi>; neque in Evangelio
scriptum esset, <hi>Tunc aperuit illis sensum, ut intelligerent Scripturas <note>(Luc. XXIV, 45)</note>
          </hi>; nec Jacobus apostolus diceret, <hi>Si quis autem vestrum indiget sapientia, postulet a Deo, qui dat omnibus affluenter, et non improperat, et
dabitur ei 
 <note>(Jacobi I, 5)</note>
          </hi>. Potens est autem Dominus qui et vobis donet et nobis, ut de vestra pace et pia consensione
nuntiis celerrimis gaudeamus. Saluto vos, non solum meo nomine, sed etiam fratrum qui mecum
sunt, et rogo ut pro nobis concorditer atque instanter oretis. Sit vobiscum Dominus.
</p>
        </div3>
      </div1>

<div1>
        <head>EPISTOLA POSTERIOR, INTER AUGUSTINIANAS CCXV.</head>
<p divs_removed="true">
          <emph>Domino dilectissimo, et in Christi membris honorando fratri VALENTINO, et fratribus qui tecum sunt, AUGUSTINUS,
in Domino salutem.</emph>

        </p>
        <div3 moved_from_p="true">
            <head>1.</head>
          <p>
 Cresconium, Felicem, et alium Felicem, Dei servos, qui ex vestra congregatione ad nos venerunt, nobiscum
egisse Pascha noverit Charitas vestra. Quos ideo tenuimus aliquanto diutius, ut instructiores ad vos redirent
adversus novos haereticos Pelagianos, in quorum errorem cadit, qui putat secundum aliqua merita
humana dari gratiam Dei, quae sola hominem liberat per Dominum nostrum Jesum Christum. Sed rursum qui
putat, quando ad judicium Dominus venerit, non judicari hominem secundum opera sua, qui jam per aetatem
uti potuit libero voluntatis arbitrio, nihilominus in errore est. Soli enim parvuli, qui nondum habent opera
propria, vel bona vel mala, secundum solum originale peccatum damnabuntur, quibus per lavacrum regenerationis
non subvenit gratia Salvatoris. Caeteri autem omnes, qui jam utentes libero arbitrio, sua propria peccata
originali peccato insuper addiderunt, si de potestate tenebrarum per gratiam Dei non eruuntur, nec
transferuntur ad regnum Christi, non solum secundum originis, verum etiam secundum propriae voluntatis
merita, judicium reportabunt. Boni vero etiam ipsi quidem secundum suae bonae voluntatis merita praemium
consequentur, sed etiam ipsam bonam voluntatem per Dei gratiam consecuti sunt: ac sic impletur quod
scriptum est: <hi>Ira et indignatio, tribulatio et angustia in omnem animam hominis operantis malum, Judaei primum
et Graeci: gloria autem, et honor, et pax omni operanti bonum, Judaeo primum et Graeco <note>(Rom. II, 9, 10)</note>
            </hi>.</p>
        </div3>
<div3>
          <head>2.</head>
          <p>
 De qua difficillima quaestione, hoc est, de voluntate et gratia, non opus habui etiam in hac epistola
diutius disputare; quoniam et aliam jam eis dederam, tanquam citius redituris. Et scripsi ad vos etiam librum,
quem si, adjuvante Domino, diligenter legeritis, et vivaciter intellexeritis, nullas existimo inter vos de
hac re dissensiones ulterius jam futuras. Portant autem secum et alia, quae vobis dirigenda esse credidimus,
quibus cognoscatis quemadmodum catholica Ecclesia, in Dei misericordia, Pelagianae haeresis venena repulerit.
Quod enim scriptum est ad papam Innocentium Romanae urbis episcopum, de concilio provinciae Carthaginensis,
et de concilio Numidiae, et aliquanto diligentius a quinque episcopis, et quae ipse ad tria ista rescripsit;
item quod papae Zosimo de Africano concilio scriptum est, ejusque rescriptum ad universos totius orbis
episcopos missum; et quod posteriori concilio plenario totius Africae contra ipsum errorem breviter constituimus;
et supra memoratum librum meum, quem modo ad vos scripsi: haec omnia et in praesenti legimus cum
ipsis, et per eos misimus vobis.</p>
        </div3>
<div3>
          <head>3.</head>
          <p>
 Legimus eis etiam librum beatissimi martyris Cypriani de Oratione Dominica, et ostendimus quemadmodum
docuerit, omnia quae ad mores nostros pertinent, quibus recte vivimus, a Patre nostro qui in coelis est,
esse poscenda; ne de libero praesumentes arbitrio, a divina gratia decidamus. Ubi etiam demonstravimus,
quomodo admonuerit idem gloriosissimus Martyr, etiam pro inimicis nostris, qui nondum in Christum crediderunt,
nos ut credant orare debere: quod utique inaniter fieret, nisi Ecclesia crederet, etiam malas atque
<pb n="0879"/>
infideles hominum voluntates per Dei gratiam in bonum posse converti. Sed hunc librum sancti Cypriani,
quia dixerunt etiam illic apud vos esse, non misimus. Meam quoque epistolam ad Sixtum Romanae Ecclesiae
presbyterum datam, quam secum ad nos attulerunt, legimus cum eis; et ostendimus adversus eos esse conscriptam
qui dicunt, gratiam Dei secundum merita nostra dari, hoc est, adversus eosdem Pelagianos.</p>
        </div3>
<div3>
          <head>4.</head>
          <p>
 Quantum ergo potuimus, egimus cum istis et vestris et nostris fratribus, ut in fide sana catholica perseverent:
quae neque liberum arbitrium negat, sive in vitam malam sive in bonam, neque tantum ei tribuit,
ut sine gratia Dei valeat aliquid, sive ut ex malo conversatur in bonum, sive ut in bono perseveranter proficiat,
sive ut ab bonum sempiternum perveniat, ubi jam non timeat ne deficiat. Vos quoque, charissimi, etiam
in hac epistola exhortor, quod nos omnes exhortatur Apostolus, <hi>non plus sapere, quam oportet sapere; sed sapere
ad temperantiam, sicut unicuique Deus partitus est mensuram fidei <note>(Rom. XII, 3)</note>
          </hi>.</p>
        </div3>
<div3>
          <head>5.</head>
          <p>
 Attendite quid per Salomonem moneat Spiritus sanctus: <hi>Rectos cursus,</hi> inquit, <hi>fac pedibus tuis, et vias 
tuas dirige: ne declines in dexteram, neque in sinistram; averte autem pedem tuum a via mala. Vias enim quae a
dextris sunt, novit Dominus: perversae vero sunt, quae a sinistris sunt. Ipse autem rectos faciet cursus tuos,
itinera autem tua in pace producet <note>(Prov. IV, 26, 27)</note>
          </hi>. In his verbis sanctae Scripturae considerate, fratres, quia
si non esset liberum arbitrium, non diceretur, <hi>Rectos cursus fac pedibus tuis, et vias tuas dirige; ne declines in
dexteram, neque in sinistram:</hi> et tamen sine Dei gratia si posset hoc fieri, non postea diceretur, <hi>Ipse autem
rectos faciet cursus tuos, et itinera tua in pace producet.</hi> </p>
        </div3>
<div3>
          <head>6.</head>
          <p>
 Nolite ergo declinare in dexteram, neque in sinistram; quamvis laudentur viae quae a dextris sunt, et
vituperentur quae sunt a sinistris. Hoc est enim propter quod addidit, <hi>Averte autem pedem tuum a via mala,</hi> hoc
est, a sinistra: quod manifestat in consequentibus, dicens, <hi>Vias enim quae a dextris sunt, novit Dominus: perversae
vero sunt, quae a sinistris sunt.</hi> Eas utique vias ambulare debemus, quas novit Dominus; de quibus in
psalmo legitur, <hi>Novit Dominus viam justorum, et via impiorum peribit <note>(Psal. I, 6)</note>
          </hi>. Hanc enim non novit Domiminus,
quia sinistra est: sicut dicturus est etiam illis ad sinistram constitutis, <hi>Non novi vos <note>(Matth. XXV, 12;
Luc. XIII, 27)</note>
          </hi>. Quid est autem quod ille non novit, qui utique novit omnia, sive bona hominum, sive mala?
Sed quid est, <hi>Non vos novi;</hi> nisi, tales vos ego non feci? Quemadmodum illud, quod dictum est de ipso Domino
Jesu Christo, quia <hi>non noverat peccatum <note>(II Cor. V, 21)</note>
          </hi>; quid est, <hi>non noverat,</hi> nisi, quia non fecerat?
Ac per hoc quod dictum est, <hi>Vias quae a dextris sunt, novit Dominus,</hi> quomodo intelligendum est, nisi quia
ipse fecit vias dextras, id est, vias justorum, quae sunt utique opera bona, <hi>quae praeparavit Deus,</hi> sicut dicit
Apostolus, <hi>ut in illis ambulemus <note>(Ephes. II, 10)</note>
          </hi>? Vias autem sinistras perversas, id est, vias impiorum, non utique
novit, quia non eas ipse fecit homini, sed homo sibi: propter quod dicit, <hi>Odivi autem ego perversas vias
malorum, ipsae sunt a sinistris.</hi> </p>
        </div3>
<div3>
          <head>7.</head>
          <p>
 Sed respondetur nobis, Cur ergo dixit, <hi>Ne declines in dexteram, neque in sinistram;</hi> cum potius dicere
debuisse videatur, Tene dexteram, et ne declines in sinistram; si bonae sunt viae quae a dextris sunt? Cur,
putamus, nisi quia ita viae sunt bonae quae a dextris sunt, ut in dexteram tamen declinare non sit bonum?
Declinare quippe ille est intelligendus in dexteram, qui bona ipsa opera quae ad vias dexteras pertinent, sibi
vult assignare, non Deo. Et ideo cum dixisset, <hi>Vias enim quae a dextris sunt novit Dominus, perversae autem sunt
quae a sinistris sunt;</hi> tanquam diceretur ei, Quomodo ergo non vis ut declinemus ad dexteram? secutus adjunxit, <hi>Ipse autem rectos faciet cursus tuos; itinera autem tua in pace producet.</hi> 
 Sic ergo intellige quod tibi praeceptum
est, <hi>Rectos cursus fac pedibus tuis, et vias tuas dirige,</hi> ut noveris, cum hoc facis, a Domino Deo tibi praestari
ut hoc facias; et non declinabis ad dexteram, quamvis ambules in viis dextris, non confidens in virtute
tua: et ipse erit virtus tua, qui <hi>rectos faciet cursus tuos, et itinera tua in pace producet.</hi> </p>
        </div3>
<div3>
          <head>8.</head>
          <p>
 Quapropter, dilectissimi, quicumque dicit, Voluntas mea mihi sufficit ad facienda opera bona, declinat in
dexteram. Sed rursus illi, qui putant bonam vitam esse deserendam, quando audiunt sic Dei gratiam praedicari,
ut credatur et intelligatur voluntates hominum ipsa ex malis bonas facere, ipsa etiam quas fecerit custodire,
et propterea dicunt, <hi>Faciamus mala, ut veniant bona <note>(Rom. III, 8)</note>
          </hi>; in sinistram declinant. Ideo vobis
dixit, <hi>Non declinetis in dexteram, neque in sinistram,</hi> hoc est, non sic defendatis liberum arbitrium, ut ei bona
opera sine Dei gratia tribuatis; nec sic defendatis gratiam, ut quasi de illa securi, mala opera diligatis: quod
ipsa gratia Dei avertat a vobis. Talium quippe verba sibi proponens Apostolus, ait: <hi>Quid ergo dicemus? per
manebimus in peccato, ut gratia abundet?</hi> Atque his verbis hominum errantium et Dei gratiam non intelligentium
respondit ut debuit, dicens: <hi>Absit. Si enim mortui sumus peccato, quomodo vivemus in eo <note>(Id. VI, 1, 2)</note>
          </hi>?
Nihil potuit dici brevius et melius. Quid enim nobis gratia Dei utilius confert in hoc praesenti saeculo maligno;
nisi ut moriamur peccato? Ac per hoc ipsi gratiae invenitur ingratus, qui propter illam vult vivere in peccato,
per quam morimur peccato. Deus autem qui dives est in misericordia, det vobis et sanum sapere, et usque in
finem proficienter in bono proposito permanere. Hoc pro vobis, hoc pro nobis, hoc pro omnibus qui vos diligunt,
et pro eis qui vos oderunt, instanter in pace fraterna et vigilanter orate. Deo vivatis. Si quid de vobis
mereor, veniat ad me frater Florus.

</p>
        </div3>
      </div1>
</body>
  </text>
</TEI>