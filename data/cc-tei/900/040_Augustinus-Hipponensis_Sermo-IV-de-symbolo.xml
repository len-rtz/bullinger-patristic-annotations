<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Sermo IV de symbolo</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.SeIvDeS</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Catechumeni signo crucis
<pb n="0659"/>et sacramentis variis ad Baptismum praeparantur. Renuntiationis
professio.</hi> Dum per sacratissimum crucis
signum vos suscepit in utero sancta mater Ecclesia,
quae sicut et fratres vestros cum summa laetitia spiritualiter
pariet, nova proles futura tantae matris,
quousque per lavacrum sanctum regeneratos verae
<pb n="0660"/>
luci restituat, congruis alimentis eos quos portat
pascat in utero, et ad diem partus sui laetos laeta
perducat: quoniam non tenetur hac sententia Evae,
quae in tristitia et gemitu parit filios <note>(Gen. III, 16)</note>,
nec ipsos gaudentes, sed potius flentes. Haec solvit
quod illa ligaverat, ut prolem quam per inobedientiam
sui morti donavit, haec per obedientiam restituat
vitae. Omnia sacramenta quae acta sunt et aguntur
in vobis per ministerium servorum Dei, exexorcismis,
<pb n="0661"/>
orationibus, canticis spiritualibus, insufflationibus,
cilicio, inclinatione cervicum, humilitate
pedum, pavor ipse omni securitate appetendus; haec
omnia, ut dixi, escae sunt, quae vos reficiunt in utero,
ut renatos ex Baptismo hilares vos mater exhibeat
Christo. Accepistis et Symbolum, protectionem parturientis
contra venena serpentis. In Apocalypsi Joannis
apostoli scriptum est hoc, quod staret draco in
conspectu mulieris quae paritura erat, ut cum peperisset,
natum ejus comederet <note>(Apoc. XII, 4)</note>. Draconem
diabolum esse, nullus vestrum ignorat. Mulierem
illam virginem Mariam significasse, quae caput
nostrum integra integrum peperit, quae etiam ipsa
figuram in se sanctae Ecclesiae demonstravit: ut quomodo
filium pariens virgo permansit, ita et haec omni
tempore membra ejus pariat, virginitatem non amittat.
Ipsas sententias sacratissimi Symboli adjuvante
Domino exponendas suscepimus, ut quid singulae contineant,
vestris sensibus intimemus. Parata sunt corda
vestra, quia exclusus est inimicus de cordibus vestris.
Mundata est domus, non remaneat inanis; ne cum
vacuam desertor invenerit, adducat secum alios septem
nequiores se, et efficiantur <hi>hominis illius posteriora,</hi> 
ut Evangelium loquitur, <hi>pejora prioribus <note>(Luc.
XI, 26)</note>
          </hi>. Mox ut exclusus fuerit pessimus invasor, introducatur
optimus possessor. Quis est invasor? Diabolus.
Quid invasit? Hominem quem non fecit, insuper
et decepit. Promisit ei immortalitatem, et propinavit
iniquitatem. Huic vos renuntiare professi estis:
in qua professione, non hominibus, sed Deo et Angelis
ejus conscribentibus, dixistis, Renuntio. Renuntiate
non solum vocibus, sed etiam moribus; non tantum
sono linguae, sed et actu vitae; nec tantum labiis sonantibus,
sed operibus pronuntiantibus. Scitote vos
cum callido, antiquo et veternoso inimico suscepisse
certamen: non in vobis post renuntiationem inveniat
opera sua, ne jure vos attrahat in servitutem. Deprehenderis
enim et detegeris, christiane, quando
aliud agis et aliud profiteris: fidelis in nomine, aliud
demonstrans in opere, non tenens promissionis tuae
fidem; modo ingrediens Ecclesiam orationes fundere,
post modicum in spectaculis histrionibus impudice
clamare. Quid tibi cum pompis diaboli, quibus renuntiasti?
Utquid claudicatis ambobus inguinibus?
Si Deus est, ite post illum: si mundus est, ite post
illum. Si Deus eligitur, serviatur illi secundum ipsius
voluntatem: si mundus eligitur, utquid fictum cor
quasi Deo accommodatur? Quisquis contempto Deo sequeris
mundum, et ipse te deserit mundus. Non vis
bonus implere voluntatem Dei, et de te malo impletur
voluntas Dei. Sequere adhuc quantum potes fugitivum,
et si potes apprehende eum, tene eum: sed
video, non potes, fallis te. Ille enim labiles motus
suos torrentis ictu percurrens, dum te videt inhaerentem
sibi et tenentem se, ad hoc te rapit, non ut
salvet, sed ut perdat te. Quid tibi cum pompis diaboli,
amator Christi? Noli te fallere: odit enim Deus
tales, nec inter suos deputat professores, quos cernit
vitae suae desertores. Ecce ruinosus est mundus, ecce
tantis calamitatibus replevit Deus mundum, ecce amarus
est mundus, et sic amatur! Quid faceremus,
si dulcis esset? O munde immunde, teneri vis periens;
quid faceres si maneres? Quem non deciperes
dulcis, si amarus alimenta mentiris? Vultis, dilectissimi,
non inhaerere mundo? Eligite amare Creatorem
mundi; et renuntiate pompis mundanis, quibus princeps
est diabolus cum angelis suis.
</p>
        </div3>
      </div2>

<div2>
        <head>CAPUT II.</head>
<div3>
          <head>2.</head>
          <p>
 <hi>Fides praecedat, ut visionis merces
sequatur. Omnes mali sumus.</hi> Credite. Sic crede, ut
desideres videre quod credis. Dicit aliquis: Ecce
credo et desidero videre quod credo; utinam mihi
ostenderetur, ut fides mea ipsa visione laetaretur! Si
nunc videres, non crederes: ideo credis, quia non
vides; sed ita crede, ut videas. Fides, opus est: visio
Dei, merces est. Praepostere vis accipere mercedem,
<pb n="0662"/>
qui non laborasti in opere. Nonne omni operanti penes
te, recte a te merces non datur, nisi opus perficiatur?
Quod agis cum servo tuo, hoc pete a Domino
tuo. Tibi confert, quod per fidem te exercet:
differendo visionem suam, commendat donum suum,
non negat; ut amplius desideres dilatum, ne vilescat
cito datum. Nec tamen te deserit, qui utiliter nunc
visionem suam subtrahit: oculi tui eum non capiunt.
Caeterum ipse te omni tempore attendit. Adhibe oculos
fidei. Nonne faciem ejus respicis, cum in ejus unigenito
Filio credis? Nonne manus ejus vides, cum
universam creaturam attendis? Nonne os ejus audis,
quando praecepta ejus recitari advertis? Orationem
tuam quomodo fundis, nisi scias te ad illum pervenire,
de quo dicit propheta: <hi>Ecce oculi Domini super
justos, et aures ejus ad preces eorum <note>(Psal. XXXIII,
16)</note>
          </hi>? Si autem et pedes ejus quaeris nosse, audi quos
voluit esse pedes suos: <hi>Quam pretiosi pedes,</hi> inquit, <hi>eorum qui annuntiant pacem, qui annuntiant bona 
 <note>(Isai.
LII, 7)</note>
          </hi>! Conscripsimus membra: sed non in his membris
humanis continetur Deus, quoniam non est in
loco, sed ubique totus est. Diximus secundum modum
intelligentiae humanae, non secundum ineffabilem virtutem
majestatis divinae. Vis nosse qualis sit? Vide
facturam, et intelliges factorem; perscrutare quae fecit,
et intelliges eum qui omnia creavit. Ecce ait Deo
propheta: <hi>Coeli coelorum non te capiunt <note>(II Par. VI,
18)</note>
          </hi>. Et quem non capiunt spatia coeli, capiunt angustiae
cordis humani, ipso dicente: <hi>Inambulabo in illis,
et inhabitabo <note>(II Cor. VI, 16)</note>
          </hi>. Et Dominus Jesus: <hi>Qui
me diligit, diligetur a Patre meo; et ego diligam eum,
et manifestabo ei me ipsum: et veniemus ad eum, et
mansionem apud eum faciemus <note>(Joan. XIV, 21 et 23)</note>
          </hi>.
Ecce qualem te fecit Omnipotens qui te creavit
Agnosce te prius qui sis, et cognosces qui te fecit
qui sit. Rex terrenus, ideo mortalis, quia visibilis:
Rex coelestis immortalis, et invisibilis. Rex terrenus
cum nihil creaverit, omnia tamen in potestate accepit:
et non credis Regem qui omnia creavit,
quod cuncta gubernet et regat? quomodo, inquis,
cuncta gubernat et regit? Ecce tanta mala fiunt in
mundo, et non vindicat! O homo, ideo negas ejus potentiam,
quia magnam ille exhibet patientiam? Peccantem
quidem impunitum non dimittit; servat, aut
poenitendo corrigendum, aut ultimo judicio puniendum.
Crede mihi, o tu quisquis es qui de malis quereris,
quoniam omnes mali sumus. Si, ut vis, Deus
malis statim retribueret mala, nullus remaneret qui
de alio murmuraret. Sed ideo ille Rex magnus, qui
novit quomodo regat quod creavit, non implet voluntates
perversas, sed suam perficit rectam, ut te doceat,
patientiam suam. Non tu Deum velis convertere
ad furias tuas: regat te qui fecit te; nam si volueris
regi a te, statim cades per te. Tamdiu primus homo
ille stetit, quamdiu Deo adhaesit: dimisit, et dimissus
est. Voluit probare vires suas, et invenit miserias et
nostras et suas. Quam bonum illi esset, si hoc faceret
quod Psalmus admonet: <hi>Jacta in Domino curam tuam,
et ipse te enutriet <note>(Psal. LIV, 23)</note>
          </hi>. Si tunc ille homo
noluit esse cautus, nunc homo caveat vel expertus.</p>
        </div3>
<div3>
          <head>3.</head>
          <p>
 Confiteamur, intelligamus habere nos Regem
immortalem et invisibilem: <hi>quem nemo hominum vidit,
nec videre his oculis potest <note>(I Tim. VI, 16)</note>
          </hi>. Apostoli
haec verba sunt.
</p>
        </div3>
      </div2>

<div2>
        <head>CAPUT III.</head>
<p> <hi>De visione Dei. Moyses quomodo videbat
Deum.</hi> Si nemo hominum vidit, quomodo locutus
est cum Moyse os ad os, sicut quis loquitur ad
amicum suum? Irruit quaestio non parva. Ait enim
Dominus: <hi>Non quomodo cum aliis per aenigmata, ita
loquar ad Moysen famulum meum; sed os ad os loquar
illi.</hi> Et subjunxit Scriptura quae supra diximus: Quoniam <hi>loquebatur Moyses cum Deo os ad os, sicut quis
loquitur ad amicum suum.</hi> 
 Si os ad os loquebatur cum
eo, et videbat eum, quomodo verum est illud apostolicum,
quod <hi>Deum nemo vidit unquam, nec videre potest?</hi> 
<pb n="0663"/>
Si autem videbat eum Moyses, quid est quod idem
ipse post paululum pro magno petit, et dicit, <hi>Si inveni
gratiam ante te, ostende mihi faciem tuam;</hi> et Dominus
illi, <hi>Facies quidem mea non videbitur tibi: non enim videbit
quis faciem meam et vivet?</hi> Ubi est illud quod videbat?
Et si videbat, cur desiderabat videre quod videbat?
At quomodo illi negabatur id quod jam demonstrabatur?
Exercet ingenium quaerentis. Videbat Moyses
Deum non oculis corporeis, sed oculis mentis. Et
quia lux illa perpetua, quae Deus est, plus eum quam
caeteros illustraverat, ideo dictum est, <hi>Os ad os loquebatur
illi:</hi> ac si diceretur, Plus omnibus manifestatus
est illi. In eo autem quod dictum est, <hi>Non enim
quis poterit videre faciem meam et vivere;</hi> ostensum
est neminem his oculis corporeis Deum posse videre.
Quid autem concessum sit fidelissimo famulo Dei
Moysi, ne tam magnum ejus desiderium in omnibus
frustraretur, debet nosse Charitas vestra. Dictum est
illi a Domino, sicut eadem Scriptura narrat: <hi>Vade,
ascende super petram in Horeb, et sta ibi; et transiet
claritas mea ante te, et posteriora mea videbis: facies autem
mea non videbitur tibi <note>(Num. XII, 8, et Exod. XXXIII,
13-23)</note>
          </hi>. Ne forte subrepat perversus intellectus, aut
haereticus sensus, et putet quis Deum esse corporeum,
vigilet pia fides et catholica doctrina. Mysticis enim
figuris loquitur divina Scriptura, servans rebus tempora,
quibus recognitis manifesta exerceat veritate:
quoniam nec hoc vacat a mysterio, quod in monte
Horeb super petram jussus est ascendere Moyses, et
stare. Ipsa est illa petra, quae percussa produxit aquas
populo sitienti <note>(Exod. XVII, 6)</note>: de qua dicit sanctus
David, <hi>Disrupit petram, et fluxerunt aquae <note>(Psal. LXXVII,
20)</note>
          </hi>. Apostolus autem exponens hoc ait: <hi>Patres nostri
escam spiritualem manducaverunt, et eumdem potum
spiritualem biberunt. Bibebant enim de spirituali consequente
eos petra: petra autem erat Christus <note>(I Cor. X,
4 et 5)</note>
          </hi> Ipsa sunt illa posteriora Dei, Christus Dei. Hoc
vidit Moyses prophetando, quod Paulus exponit dicendo: <hi>Cum venit,</hi> 
 inquit, <hi>plenitudo temporis, misit
Deus Filium suum factum ex muliere <note>(Galat. IV, 4)</note>
          </hi>.
Mulierem hic ponit, consuetudinem servans locutionis
hebraeae, quae omnes feminas mulieres appellat. Nam
scriptum est, <hi>Servate mulieres quae nondum cognoverunt
virum <note>(Num. XXXI, 18)</note>
          </hi>: et de ipsa Eva dictum
est, <hi>Formavit eam in mulierem <note>(Gen. II, 22)</note>
          </hi>; antequam
illam viro conjungeret, eam mulierem appellavit.</p>
</div2>

<div2>
        <head>CAPUT IV.</head>
<div3>
          <head>4.</head>
          <p>
 <hi>Christi Nativitas.</hi> Fides autem et
veritas hoc praedicat, quod Christus sit natus ex virgine.
Sic accepistis, sic vos credere dixistis, Credo.
Haec nativitas Dei et hominis facta est causa hominis:
ut sublimis illa Majestas procedens ex corde Patris,
infunderet se in utero matris, causa exegit pietatis;
ut homo inveniretur perditus, et Deo Patri per Mediatorem
restitueretur inventus. Mira tamen haec nativitas
secunda, fratres dilectissimi. Caeterum illam
primam qua de Patre natus est sine aliqua matre,
quis enarrabit? Si hanc non possumus explicare, illam
quando valemus vel inchoare? Si haec ita nos
exercet, ut fidei det locum; illam quando attingimus,
quam nec corda potuerunt comprehendere Prophetarum?
De hac tamen secunda mira et ineffabili dicamus
aliquid, quod factum est pro nobis, ut Verbum
caro fieret, et habitaret in nobis <note>(Joan. I, 14)</note>. Quis
enim non expavescat, cum audit Deum natum? Audis
nascentem, vide in ipso ortu miracula facientem.
Alvus tumescit virginis, claustrum pudoris permanet:
impletur uterus matris sine ullo complexu patris,
sentit prolem quae se ignorabat conjugem. Angelus ad
virginem loquitur, a virgine cor praeparatur, Christus
fide concipitur. Miraris haec? Adhuc mirare. Parit
mater et virgo, feta et intacta: nascitur filius sine homine
patre, qui fecit et ipsam matrem. Factor omnium
fit inter omnia: portatur manibus matris rector
totius orbis: lambit ubera, regens sidera: tacet, et
Verbum est. Necdum per linguam se demonstrabat
quis esset, et universa creatura suum natum indicat
Creatorem. Angeli pastoribus annuntiant, stella Magos
<pb n="0664"/>
invitat: rusticitas pastorum admonitionem exigit
Angelorum, curiositas Magorum instructa est lingua
coelorum. Magi Judaeorum regem praedicant, Judaei
abnegant: illi quaerunt adorare, isti quaerunt occidere.
Dicunt Magi Herodi regi quem quaerunt natum
Regem: dicunt Judaei ex qua civitate Christus surgat
regnare. Utrique praedicant, utrique confitentur: sed
illi aliter, isti aliter; illi, ut inventus adoretur; isti,
ut captus necetur. O Judaei, ad hoc ferentes in manibus
lucernam Legis, ut aliis viam demonstretis, et
vobis tenebras ingeratis: ecce Magi primitiae Gentium
Christo offerunt munera, non solum aurum, thus et
myrrham, verum etiam animas suas; et vos repudiat
iniquitas propria, ut illum qui vos venit obligatos liberare,
dementes effecti eum quaeratis occidere! Quid
vobis profuit, quod prodidistis Herodi, ubi Christus
nasceretur? Nonne vos laesistis quam Christo aliquid
nocuistis? Audiens enim ille a vobis ubi Christus natus
possit inveniri, vestrae gentis infantes continuo
praecepit occidi. Saevit Herodes, ut inter multos perdat
unum: et plurimos necando se efficit reum, nec
occidit quem quaerit hominem Deum. O Herodes,
magna tua iniquitas! et infantes necas, et tuae nequitiae
testes cumulas; et Christus a te non invenitur,
quia nondum venit ejus hora ut patiatur. Teneris
quidem persecutor Christi et reus mortis ejus, nihil
agendo in ipso: sed dum multa agis contra ipsum,
perdidisti te ipsum. Quid metuis talem Regem, qui
sic venit regnare, ut te nolit excludere? Quem quaeris,
Rex regum est: si velles securus obtinere tuum regnum,
ipsi supplicares, ut ab illo acciperes sempiternum
Regnet Christus quomodo venit regnare: suscipiat
credentes, irrideat persequentes, faciat certantes,
adjuvet laborantes, coronet vincentes; donet
sanctitatem, amet castitatem, remuneret virginitatem.
Gaudete, virgines sanctae, virgo peperit Christum.
Non vos contristet sterilitas, quarum fides magna
est fecunditas; nec doleatis non vos esse matres,
quae spiritualiter generatis, virgines permanetis, filios
suscipitis, integritatem non amittitis. Accepistis ab
illo nomen maternum, ut decus castitatis in vos permaneat
sempiternum. Amate quod estis, servate quod
accepistis. Imitamini fideles matrem capitis vestri,
sponsi vestri: non vobis denegavit pignora, qui natus
est de virgine Maria. Quod tantae matri contulit, et in
sua carne servavit, hoc etiam vobis donavit virgo mater,
sancta caro Christi, ab omni contagione integra.
Sed nec ipsa caro ejus sterilis fuit, dum per eam praedicando
spirituales fili os regeneravit ad vitam, et
post passionem per totum mundum fructificavit occisa.
</p>
        </div3>
      </div2>

<div2>
        <head>CAPUT V.</head>
<div3>
          <head>5.</head>
          <p>
 <hi>Passio.</hi> Crucifixi. Ex hoc omni
libertate assumpta, fiduciam sui anima capiat christiana.
Non enim erubescere debet in crucifixum se
credidisse Christum. Crux illa fidelibus non est opprobium,
sed triumphus. Crux illa vexillum nostrum
est contra adversarium nostrum diabolum: pugnavit
enim Rex noster pro nobis contra adversarium nostrum.
Adversarius diabolus noster mortem minando
terrebat, sed Christus aeternam vitam promittebat.
Adversarius diabolus carnem perempturum se esse
dicebat: Rex autem noster ut doceret quomodo ejus
exercitus vinceret, in se demonstravit mortem corporis
non esse timendam, dum prior ipse pro omnibus
dignatus est mori, ne ejus exercitus a diabolo in
anima posset occidi. Hoc agebat in illo praelio diabolus,
si sibi consentiretur: animas perdere cupiebat,
et salutem corporibus promittebat. Christus mori
docebat ad tempus, et animam et corpus vivere in
aeternum. Ille dicebat, Si mihi consenseritis, dabo
vobis vitam istam temporalem; Christus dicebat, Si
a me non discesseritis, nec temporalem perditis, et
aeternalem accipietis. Diabolus dicebat, Nolite perdere
istam lucem; Christus dicebat, Ego qui feci et istam,
dabo meliorem. Quod ille promittit, ait Christus
noster, in potestate dare non habet, et haec lux mea
est, et haec vita a me creata est: sed illa propter
<pb n="0665"/>
quam docendam veni, multo excellentior et melior
est. Transite a bono ad melius, ne diabolo consentiendo
remaneatis in pejus. In hoc tam magno certamine
dum diabolus captivat, Christus liberat;
diabolus decipit, Christus redimit; diabolus occidit,
Christus restituit. Inter haec omnia ipsum nostrum
Regem adversarius diabolus existimavit carne perimendum,
tanquam capite prostrato caetera sibi membra
facilius subjugaret: falsusque in hoc quod videbat,
Deum latere in carne minime cogitabat: inscius tanti
sacramenti, quod ille Mediator esset, et ita temperaret
Deum in homine, ut hominem conjungeret
Deo; occidit quasi potentem hominem defendentem
homines, et sensit Deum liberantem omnes quos
creaverat homines. Denique in ipsa passione videte
spectaculum tanti certaminis. Armatur Judas ut pretio
vendat magistrum, et qui erat in numero discipulorum,
fit particeps consilii Judaeorum, dat osculum
falsum, in quo erat nequitiae signum: fingit pacem
plenus malitia in corde. Excitantur Judaei, veniunt
cum facibus, laternis et armis: quaerunt multi unum,
et veniunt filii tenebrarum, ferentes in manibus
lucem, per quam illam veram aliis demonstrarent,
quam ipsi caecati corde non poterant retinere. Dominus
autem <hi>Jesus sciens omnia quae ventura erant
super se</hi> (non enim aliquid ignorabat qui ad hoc venerat), <hi>egressus est ad eos, et ait illis: Quem quaeritis?
At illi: Jesum Nazarenum. Ait illis: Ego sum. Quando
autem illis dixit, Ego sum, abierunt retro, et ceciderunt
in terram 
 <note>(Joan. XVIII, 4-6)</note>
          </hi>. Ecce radius verae lucis
latens adhuc sub nube carnis, respexit tenebras, et prostravit
ad terram. Quomodo tunc Judaei audebunt illam
respicere claritatem, quando istam infirmitatem tolerare
minime potuerunt? Sed ut impleret propter quod
venerat, exsurgunt rursus tenebrae: dat eis potestatem,
capiunt tenebrae lucem, non sequendam, sed occidendam;
permittit se lux ab eis teneri, duci, suspendi,
occidi, ut exspoliatus nube carnis, fulgorem redderet
majestatis. Quae tandem acta sunt in illo certamine?
Quam fortiores sibi esse videbantur ministri diaboli,
dum fremerent dentibus, dum irriderent, dum caput
agitarent, dum spineam coronam imponerent, dum
vestimenta ejus conscinderent, dum viderent pendentem
illum quem viderant miracula facientem,
dum fel et acetum darent, dum lancea perfoderent?
Qualis vox veluti victoriae eorum fuit dicentium, <hi>Si
Filius Dei est, descendat de cruce <note>(Matth. XXVII, 40)</note>
          </hi>?
Sed hoc ille per eos clamabat, qui patientiam Christo
auferre cupiebat, ut excitatus insultationibus Judaeorum,
demonstraret potentiam, sed perderet patientiam.
Ille autem Rex fortis, et singulare consilium per quod
nascitur et regitur omne sanum consilium, utramque
aciem respiciebat, utramque aciem servabat, et patientiae,
et potentiae: et quod servavit, exhibuit. Nam et
patientiam servavit, quia de cruce non descendit; et
potentiam demonstravit, cum de sepulcro surrexit.
Dum in cruce pependit, falsa victoria Judaeorum:
dum de sepulcro surrexit, vera confusio Judaeorum,
et sempiterna victoria Christianorum. Dum in cruce
pependit, moesti, contristati, dispersique discipuli:
dum de sepulcro surrexit, gaudentes, una in domo
sunt congregati. Dum in cruce pependit, diffidentia
discipulorum: dum de sepulcro surrexit, congregatio
Gentium. Dum in cruce pependit, timore negavit
Petrus: dum de sepulcro surrexit, amore totus credit
mundus. Non solum tunc actum est hoc certamen,
sed nunc agitur: pugnatur, laborant membra Christi
urgente adversario, resistitur illi; quoniam caput
nostrum jam sedet in coelo. Ad hoc ille pugnare
voluit, ut te doceret quomodo vinceres. Sed si vires
tuae parvae sunt, ipsum invoca salvatorem, ipsum
invoca adjutorem. Cum te perspexerit fideliter invocantem,
qui pro te pependit in ligno, et hic victoriam,
et coronam victoriae praeparabit in coelo.
</p>
        </div3>
      </div2>

<div2>
        <head>CAPUT VI.</head>
<div3>
          <head>6.</head>
          <p>
 <hi>Resurrectio</hi> Tertia die. Triduana
<pb n="0666"/>
mors Domini per Prophetas et praedicta est, et promissa,
et impleta. Nam Osee propheta ait, <hi>Post biduum
suscitabit nos, die tertia veniemus, et quasi ante
lucem paratum illum inveniemus <note>(Osee VI, 3)</note>
          </hi>: ostendens
nos in illo resurgere, quoniam dignatus est carnem in
qua moreretur a nobis accipere. Quid jam dicam de
figura illa Jonae prophetae, quem ipse Dominus expressius
demonstrans, ait ad Judaeos: <hi>Generatio haec,
generatio nequam est; signum quaerit, et signum non
dabitur ei, nisi signum Jonae prophetae. Sicut enim
Jonas fuit in ventre ceti tribus diebus et tribus noctibus,
ita oportet esse et Filium hominis in corde terrae tribus
diebus et tribus noctibus <note>(Matth. XII, 39 et 40)</note>
          </hi>. Ipsam
figuram propheticam comparando, breviter percurramus.
Missus est Jonas ad civitatem Ninive, ut ejus
finem praedicaret: missus est Christus a Patre, ut
finem mundi omnibus demonstraret. Fugit Jonas in
Tharsis a facie Domini: fuga Jonae, velox transitus
Christi; de quo dicit Propheta, <hi>Exsultavit ut gigas ad
currendam viam <note>(Psal. XVIII, 6)</note>
          </hi>. Ascendit navem Propheta
fugiens: lignum Christus ascendit, per mare
hujus saeculi transiens. Irruit tempestas magna in
mari: perturbatio maris, perfidia Judaeorum. Data
est sors, ut propheta fugitivus in mare mitteretur:
sors data est super Christi vestimenta, ut unitas omni
mundo praedicaretur. Projectus est e navi in mare
Jonas: mors Christi in cordibus Gentium collocata
est. Susceptus est a bestia Propheta, custodiendus,
non comedendus: audi hic ipsius vocem Christi per
sanctum David, <hi>Non derelinques animam meam apud
inferos, nec dabis sanctum tuum videre corruptionem <note>(Psal. XV, 10)</note>
          </hi>.
In ventre bestiae marinae positus Jonas
sanctus oravit: in inferno Christus descendens
mortuos suscitavit. Tertio die Propheta littori incolumis
est redditus: die tertio Christus de sepulcro
surgens, super coelos est exaltatus. Ad praedicationem
Jonae per poenitentiam salvata est civitas: per Christi
praedicationem sancta Jerusalem redempta est civitas.
</p>
        </div3>
      </div2>

<div2>
        <head>CAPUT VII.</head>
<div3>
          <head>7.</head>
          <p>
 <hi>Ascensio.</hi> Assumptus in coelum. <hi>Qui descendit,</hi> 
 ait Apostolus, <hi>ipse est et qui
ascendit super omnes coelos, ut adimpleret omnia <note>(Ephes. IV, 10)</note>
          </hi>.
Quis est qui descendit? Deus
homo. Quis est qui ascendit? Idem ipse Deus homo.
Agnoscat se omnis homo, quoniam propter hominem
Deus factus est homo. Quod pro te suscepit, levavit
in coelum; terrenumque corpus fecit coeleste. Si credis
et tu quod possis resurgere, et in coelum ascendere;
quia certus es de tanto pignore, securus eris
de tanto munere. Regnat homo jam susceptus a
Christo, ad dexteram Patris sedens; et ut sui ab illo
regnum accipiant, vocat, invitat, hortatur. Festinet
ad eum omnis anima quae avida est gloriae, pergat ad
talem regem, a quo ut accipiat potestatem, non ei
pretium pecuniae dabit; sed plenam perfectamque fidem
cum ad eum attulerit, etiam angelos judicabit.
</p>
        </div3>
      </div2>

<div2>
        <head>CAPUT VIII.</head>
<div3>
          <head>8.</head>
          <p>
 <hi>Secundus adventus ad judicandum.</hi> 
Inde venturus. Quis est iste qui exspectatur venturus
mortuos vivosque judicare, nisi ille homo qui pro
nobis dignatus est in cruce pendere? Homo susceptus
exspectatur ut veniat. Caeterum secundum id quod
Deus est, et Patri aequalis est, semper judicat, et
semper praesens est. Veniet autem Redemptor noster
in ea forma in qua assumptus est, ut impleatur illud
quod de eo ait propheta Zacharias, <hi>Videbunt in quem
pupugerunt <note>(Zach. XII, 10; Joan. XIX, 37)</note>
          </hi>. Videbunt
ergo Judaei Deum hominem semper regnantem, quem
negando desperaverant morientem. Judicabit eos in
animis mortuos, qui venturus est resuscitare mortuos.
Duobus enim modis haec sententia accipitur: Vivi
et mortui in anima; item vivi et mortui in corpore.
Secundum priorem, judicabit vivos in anima, credentes;
et mortuos in anima, fidem nullam habentes:
secundum posteriorem, judicabit vivos in carne,
quos praesentes invenerit ejus adventus; judicabit et
mortuos in carne, quos resuscitaturus est Deus excelsus.
Eligamus, dilectissimi, ut vivos nos inveniat
<pb n="0667"/>
ejus adventus in anima; ne peccando simul ab illo
damnetur caro et anima. Finis mundi in proximo est;
et si, ut quidam putant, in proximo non est, dies
ultimus uniuscujusque nostrum incertus est. Quid
differimus, si ad beatam vitam tendimus? Corrigamur,
dum tempus est emendemur; bonas causas habeamus,
ut futuram diem judicii non timeamus.
</p>
        </div3>
      </div2>

<div2>
        <head>CAPUT IX.</head>
<div3>
          <head>9.</head>
          <p>
 <hi>De Spiritu sancto.</hi> Credo in Spiritum
sanctum. Spiritus sanctus Deus est, Patre Filioque
non minor; sed una majestas, una potestas,
inseparabilis Trinitas, indivisibilis sanctitas, simul
ubique tota: Deus Pater, Deus Filius, Deus Spiritus
sanctus, non tres dii, sed Trinitas unus Deus. Nec
tempore separatur Filius a Patre, quoniam aeternum
Verbum Patris est: nec major est Filio Pater, quoniam
aequalem genuit Deus Deum sine tempore, per
quem fecit tempora. Nec Spiritus sanctus minor est
Patre et Filio; cum sit charitas atque concordia Patris
et Filii. Quomodo enim Filius minor est Patre, ut
arianus haereticus praedicat, cum Apostolus eum dicat
Dei Virtutem et Dei Sapientiam <note>(I Cor. I, 24)</note>? Si
Virtus et Sapientia Patris Filius est, qui eum minorem
dicit, Deo Patri contumeliam facit; quoniam
eum et minorem sapientiam et infirmam virtutem in
se habere contendit. Aut quomodo Spiritum sanctum
minorem praedicat etiam Filio, cum membra Christi
templum Apostolus ponat Spiritus sancti? <hi>Vos,</hi> inquit, <hi>estis corpus Christi et membra 
 <note>(Id. XII, 27)</note>
          </hi>: et
alio loco, <hi>Nescitis,</hi> inquit, <hi>quia membra vestra templum
in vobis est Spiritus sancti <note>(Id. VI, 19)</note>
          </hi>? Quomodo
Deus non est, qui templum habet: aut quomodo minor
est Christo, cujus membra templum habet? Non
sunt diversi gradus, ubi est una Trinitas et trina aeternitas.
Qui enim diversos gradus componit, ipse se
ab unitate praecidit. Quomodo exsulias, ariane, quod
teneas veritatem, cum te malus error a catholica
doctrina separans, haereticumque protestans a communione
totius orbis secernens in uno angulo damnaverit?
Cavete, fratres, doctrinas haereticorum, tanquam
insidias luporum. Oves Christi, audite vocem
pastoris vestri. <hi>Qui intrat per ostium in ovile ovium,
ille pastor est,</hi> ait: <hi>qui autem ascendit per aliam partem,
fur est et latro <note>(Joan. X, 1, 2)</note>
          </hi>. Cavete fures,
cavete latrones: non quiescit pastor clamare, non
sinit etiam suos canes facere. Non se sequestret ovis
a summo pastore, ne ipsa se in depraedationem nequissimi
offerat luni raptoris.
</p>
        </div3>
      </div2>

<div2>
        <head>CAPUT X.</head>
<div3>
          <head>10.</head>
          <p>
 <hi>De remissione peccatorum.</hi> In remissionem
peccatorum. Fortiter tenete, fideliter
sperate, patienter exspectate: reddetur vobis novitas
per Baptismum, vetustate discedente; deonerabitur
anima sarcinis peccatorum, ut libertate novae vitae
induta, adversus diabolum cum adjutorio divino
valeat fortiter dimicare, eumque a quo superata
est ita superet, ut in regno Dei translata, de hoste
devicto secura, regnet cum suo capite Christo.
</p>
        </div3>
      </div2>

<div2>
        <head>CAPUT XI.</head>
<div3>
          <head>11.</head>
          <p>
 <hi>De resurrectione carnis.</hi> Carnis
resurrectionem. Magna fides est necessaria, quoniam
magnum praemium promittitur. Nec attendatis quid
nunc fit, sed quid tunc fit: quod enim nunc fit,
multos movet. Quem enim non movet, cum videt
tantam speciem, tantam pulchritudinem, tantumque
decorem, hominem formatum resolvi in pulveres,
ossa dispergi, terram terrae mandari? Non te ista,
christiane, deterreant. Seminatus est homo, non
perditus. Anima quidem discedente habitaculum ejus
<pb n="0668"/>
solvitur: non est enim praesto illa domina, quae curam
gerat luteae domus, atque ejus restauret ruinas.
Vadit enim, ut magno praemio regnum comparet
sempiternum. Quid ergo metuis, o anima? Christo
Domino dicata es; atque ipso donante bene vivis, et
ad regnum Dei pervenire contendis. Utquid formidas
vehiculum mortis? Proficisceris quidem, et injuriam
patietur ad tempus caro tua: reverteris cum summo
Rege regnans, et talis tibi reddetur quae nequeat corrumpi,
et tecum maneat sempiterna. Si ad hoc pergis
ut melior efficiaris, non credis quoniam meliori et in
regno coelorum quodam modo administranti melius
tibi praeparabitur hospitium? Si haec terrena, lutea,
fragilis, tantam tibi exhibuit pulchritudinem; restaurata
et coelestis effecta qualem tibi exhibebit decorem?
Si hanc tantum diligis, quae paululum manet et
transit in tempore; illam quantum amabis, quae decore
suo nunquam carebit, quoniam in aeternum vita manebit?
</p>
        </div3>
      </div2>

<div2>
        <head>CAPUT XII.</head>
<div3>
          <head>12.</head>
          <p>
 <hi>De vita aeterna.</hi> Hoc sequitur in
sancto Symbolo, quod omnia quae credimus et speramus,
in vita aeterna percipiamus. Vita aeterna, dilectissimi,
nunquam vilescat, semperque dulcescat.
Si amatur vita, quare non quaeritur vera? Si
amatur vita, talis quaeratur quae nunquam finiatur.
Et si amatur, quare non quaeritur? aut si quaeritur,
quia hic non est, ad eum locum ubi est quare non
festinatur? Quid, quod etiam ultro se nobis ipsa vita
ingessit? Christus est enim Deus verus et vita aeterna.
Venit ad nos perditos et redemit inventos: venit huc
ad regionem mortalium ipsa vera vita: dedit gustum
saporis sui; gustavimus, vidimus quoniam suavis est.
Praecessit nos, invitavit ut sequamur; et ad tam magnum
illud donum, cujus talem suscepimus gustum,
sequi formidamus? Venit ad te vita; repende vicem,
veni et tu ad illam. Suscepit vehiculum mortis, ut transiens
liberaret te: suscipe et tu mortem, ut cum ad illam
veneris, ita ab illa suscipiaris, ut nunquam moriaris.
</p>
        </div3>
      </div2>

<div2>
        <head>CAPUT XIII.</head>
<div3>
          <head>13.</head>
          <p>
 <hi>De sancta Ecclesia.</hi> Sanctam
Ecclesiam. Propterea hujus conclusio sacramenti per
sanctam Ecclesiam terminatur, quoniam si quis absque
ea inventus fuerit, alienus erit a numero filiorum:
nec habebit Deum Patrem, qui Ecclesiam noluerit
habere matrem; nihilque ei valebit quod
credidit vel fecit tanta bona sine fine summi boni.
Ecclesia, mater est spiritualis: Ecclesia, sponsa
Christi est; gratia ejus dealbata, pretioso sanguine
dotata. Totum possidet quod a viro suo accepit in
dote. Lego tabulas matrimoniales ejus, recitabo. Audite,
haeretici, quid scriptum sit: <hi>Oportebat Christum
pati et resurgere a mortuis, et praedicari in nomine ejus
poenitentiam et remissionem peccatorum per omnes gentes <note>(Luc. XXIV, 47)</note>
          </hi>.
Omnes gentes totus mundus est.
Ecclesia totum possidet, quod a viro suo accepit in dote.
Quaecumque congregatio cujuslibet haeresis in angulis
sedet: concubina est, non matrona. O haeresis ariana,
quid insultas, quid exsufflas, quid etiam ad tempus
multa usurpas? Injuriam a te patitur domina ab ancilla;
multas ei ingeris contumelias: licet haec doleat,
non te magno metuit sponsa Christi sancta Catholica.
Cum enim respexerit ille sponsus, ejicieris tu ut ancilla
cum filiis tuis; quoniam non erunt haeredes filii
ancillae cum filiis liberae <note>(Gen. XXI, 10)</note>. Cognoscatur
una sancta et vera regina Catholica, cui regnum
Christus tale dedit, quod eam per totum mundum
diffundens, ab omni macula et ruga mundans, totam
pulchram suo adventu praeparavit.

</p>
        </div3>
      </div2>
</body>
  </text>
</TEI>