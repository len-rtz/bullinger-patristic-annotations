<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Contra Sermonem Arianorum</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 42</title>
           <idno>AugHip.CoSeAr</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 Eorum praecedenti disputationi
hac disputatione respondeo, qui cum Dominum
nostrum Jesum Christum fatentur quidem Deum, sed
Deum verum et cum Patre unum Deum nolunt fateri,
duos nobis inducunt deos diversae disparisque naturae;
unum verum, alterum non verum: contra illud quod
scriptum est, <hi>Audi, Israel; Dominus Deus tuus, Dominus
unus est <note>(Deut. VI, 4)</note>
          </hi>. Hoc enim si de Patre
dictum volunt intelligi, sequitur ut Christus non sit
Dominus Deus noster. Si autem de Filio, Pater non
erit Dominus Deus noster. Si vero de ambobus, profecto
Pater et Filius unus est Dominus Deus noster.
Ac per hoc illud quod in Evangelio scriptum est, <hi>Ut
cognoscant te unum verum Deum, et quem misisti Jesum
Christum <note>(Joan. XVII, 3)</note>
          </hi>; hoc eum dixisse accipiendum
est, Ut te et quem misisti Jesum Christum
cognoscant unum verum Deum. Quia et de Christo
dictum est a Joanne apostolo, <hi>Ipse est verus Deus et
vita aeterna <note>(I Joan. V, 20)</note>
          </hi>.</p>
        </div3>
<div3>
          <head>2.</head>
          <p>
 Item cum dicunt Christum <hi>voluntate Dei et Patris
sui ante omnia saecula constitutum,</hi> coguntur confiteri
<pb n="0684"/>
Filium Patri esse coaeternum. Si enim aliquando
Pater sine Filio fuit, erat ante Filium aliquod tempus,
quo Pater sine illo solus fuit. Et quomodo erat ante
omnia saecula Filius, ante quem fuit tempus quo sine
illo erat Pater? Porro, si ante omnia tempora Filius
erat (non enim aliter intelligendum est, <hi>In principio
erat Verbum;</hi> et, <hi>Omnia per ipsum facta sunt <note>(Joan.
I, 1, 3)</note>
          </hi>; quia et tempus sine aliquibus creaturae motibus
non potest esse, et ideo per illum facta confitemur
et tempora, per quem facta sunt omnia), procul
dubio coaeternus est Patri Filius. Sed <hi>voluntate Patris</hi> 
dicunt <hi>constitutum,</hi> nolentes dicere Deum de Deo
aequalem, genitum atque coaeternum. Nusquam autem
legunt <hi>voluntate Patris Filium ante omnia saecula
constitutum.</hi> Sed hoc propterea dicunt, ut prior illo
videatur voluntas Patris, qua eum constitutum volunt.
Et argumentatio eorum talis esse solet: interrogant
enim utrum Pater Filium volens an nolens genuerit;
ut si responsum fuerit quod volens genuerit, dicant,
Prior est ergo voluntas Patris. Quod autem nolens
genuerit, quis potest dicere? Sed ut noverint quam
<pb n="0685"/>
inania loquantur, etiam ipsi interrogandi sunt, utrum
Deus Pater volens an nolens sit Deus. Non enim audebunt
eum dicere, nolle se esse Deum. Si ergo responderint
quod volens sit Deus, eo modo illis inferenda est
vanitas sua, qua dici potest prior illo esse voluntas
ejus: quo quid dicitur stultius?
</p>
        </div3>
      </div2>

<div2>
        <head>CAPUT II.</head>
<div3>
          <head>3.</head>
          <p>
 Deinde dicunt eum <hi>voluntate et
praecepto Patris, coelestia et terrestria, visibilia et invisibilia,
corpora et spiritus, ex nullis exstantibus, ut essent,
sua virtute fecisse.</hi> Ubi ab eis quaerimus, utrum et ipse a
Patre ex nullis exstantibus factus sit, hoc est, ex nihilo.
Quod si dicere non audebunt; ergo Deus est de
Deo, non ex nihilo factus a Deo. Quae res indicat unam
et eamdem Patris Filiique naturam. Neque enim homo,
pecus, avis, piscis, possunt ejusdem naturae gignere
filios, et Deus non potuit. Si autem tanto impietatis
abrupto audebunt ire praecipites, ut dicant et unigenitum
Filium a Patre ex nihilo constitutum; quaerant
per quem factus sit a Patre ex nihilo Filius. Non
enim per seipsum fieri potuit, tanquam jam esset
antequam fieret, ut esset ipse per quem fieret idem
ipse. Et quid opus erat eum fieri qui jam erat? aut
quomodo fiebat ut esset, qui jam erat antequam fieret?
Porro, si per quem alium a Patre factus est, quis est
ipse alius, cum omnia per ipsum facta sint? Si autem
a Patre per neminem factus est; quomodo per neminem
aliquid a Patre factum est, cum per Filium, hoc
est, per ejus Verbum facta sint omnia?
</p>
        </div3>
      </div2>

<div2>
        <head>CAPUT III.</head>
<div3>
          <head>4.</head>
          <p>
 <hi>Et antequam faceret,</hi> inquiunt, <hi>universa, omnium futurorum Deus et Dominus, rex et
creator erat constitutus, et omnium futurorum in natura
habens praescientiam, et in faciendo in omnibus exspectans
Patris jussionem; ipse voluntate Patris descendit
de coelo, et venit in hunc mundum sicut ipse ait:  « Nec
enim a me ipso veni, sed ille me misit »  
 <note>(Joan. VIII, 42)</note>
          </hi>.
Vellem isti ut dicerent, utrum duos constituant creatores.
Quod si non audent: unus est enim; quoniam
ex ipso, et per ipsum, et in ipso sunt omnia <note>(Rom. XI,
36)</note>; unus quippe Deus est ipsa Trinitas, et sic unus
Deus, quomodo unus creator: quid est quod dicunt,
jubente Patre creasse omnia Filium, tanquam Pater
non creaverit, sed a Filio creari jusserit? Cogitent
qui carnaliter sapiunt, quibus aliis verbis jusserit Pater
unico Verbo. Formant enim sibi in phantasmate
cordis sui quasi duos aliquos, etsi juxta invicem, in
suis tamen locis constitutos, unum jubentem, alterum
obtemperantem. Nec intelligunt ipsam jussionem
Patris ut fierent omnia, non esse nisi Verbum Patris
per quod facta sunt omnia.
</p>
          <p>Quod autem miserit Pater Filium, negari non potest.
Sed considerent, si possunt, quomodo eum miserit,
cum quo ipse venit. An ille mentitus est qui ait: <hi>Non
sum solus, quoniam Pater mecum est <note>(Joan. XVI, 32)</note>
            </hi>.
Sed quomodo libet missum intelligant, numquid ideo
diversa natura est, quia Pater mittit et mittitur Filius?
Nisi forte potest homo pater mittere hominem filium
unius ejusdemque substantiae, et non potest Deus:
cum homo missus ab homine mittente separetur,
quod Deus non potest. Sed ignis mitit splendorem
<pb n="0686"/>
suum, nec potest splendor missus separari ab igne
mittente: quamvis et ista quia creatura est visibilis,
non omni ex parte huic rei sit comparabilis.
Cum enim splendorem mittit ignis, longius pervenit
splendor, quo ignis non pervenit. Unde splendor ab
igne qui est in lucerna missus, si loqui posset, non
utique posset verum dicere in pariete, quo sine lucernae
igne pervenit, Ignis qui me misit mecum est:
potuit autem missus a Patre Filius dicere, <hi>Pater mecum
est.</hi> Cum igitur haec a Patre missio Filii prorsus
ineffabilis sit, nec capi ullius cogitatione possit, quomodo
hinc ostendant Filium alterius atque inferioris essentiae,
non inveniunt; quandoquidem nec homo missus
ab homine, diversam naturam mittentis et missi esse
demonstrat.</p>
</div3>
      </div2>

<div2>
        <head>CAPUT IV.</head>
<p>Hic autem etiam hoc potest intelligi,
ut eo ipso a Patre Filius missus esse dicatur, quod
Filius hominibus apparuit in carne, non Pater. Quis
enim mittitur illo ubi est? Ubi autem non est Sapientia
Dei, quod est Christus, de qua legitur: <hi>Attingit a
fine usque ad finem fortiter, et disponit omnia suaviter <note>(Sap. VIII, 1)</note>
          </hi>?
Cum ergo ubique sit etiam Filius,
quo mittendus fuerat ubi non erat, nisi apparendo
sicut non apparebat? Quanquam et Spiritum sanctum
missum legamus, qui certe in unitatem personae
suae naturam non assumpsit humanam. Nec a solo Filio
missus est, sicut scriptum est, <hi>Cum ego iero, mittam
illum ad vos <note>(Joan. XVI, 7)</note>
          </hi>; sed a Patre quoque, sicut
scriptum est, <hi>Quem mittet Pater in nomine meo <note>(Id. XIV,
26)</note>
          </hi>. Ubi ostenditur quod nec Pater sine Filio, nec Filius
sine Patre misit Spiritum sanctum, sed eum pariter
ambo miserunt. Inseparabilia quippe sunt opera Trinitatis.
Solus Pater non legitur missus, quoniam solus
non habet auctorem a quo genitus sit, vel a quo procedat.
Et ideo non propter naturae diversitatem, quae in
Trinitate nulla est, sed propter ipsam auctoritatem solus
Pater non dicitur missus. Non enim splendor aut
fervor ignem; sed ignis mittit, sive splendorem, sive
fervorem. Quamvis haec longe sint dissimilia; nec
inveniatur aliquid vel in spiritualibus vel in corporalibus
creaturis, quod ei Trinitati, quae Deus est, merito
conferatur.</p>
</div2>

<div2>
        <head>CAPUT V.</head>
<div3>
          <head>5.</head>
          <p>
 Dicunt etiam: <hi>Et quia de omnibus
spiritualibus et rationalibus gradibus, propter qualitatem
et fragilitatem corporis paulo minus ab Angelis
inferior minoratus homo videbatur <note>(Psal. VIII, 6)</note>
          </hi>; <hi>ne
se vilem speraret, et de salute sua desperaret, Dominus
Jesus honorans facturam suam, dignatus est humanam
carnem suscipere, et ostendere quia non est homo vilis,
sed pretiosus, sicut scriptum est:  « Magnus homo et
pretiosus vir »  <note>(Prov. XX, 6, sec. LXX)</note>
          </hi>. <hi>Et ideo solum
hominem Patri suo haeredem, sibi enim cohaeredem facere
dignatus est; ut quod minus acceperat in natura,
plus haberet in honore.</hi> Haec dicentes, hoc volunt intelligi,
quod humanam carnem sine humana anima
Christus assumpserit. Quae propria haeresis Apollinaristarum
est: sed etiam istos, id est, Arianos, in
eorum disputationibus, non solum Trinitatis diversas
esse naturas, sed etiam hoc sentire deprehendimus,
<pb n="0687"/>
quod animam non habeat Christus humanam
Verum id in hujus disputationis consequentibus evidentius
apparebit. Nunc ad haec eorum verba quae
proposuimus hoc respondemus, ut recolant in Epistola
quae ad Hebraeos est, de Christo esse intellectum
quod scriptum est, <hi>Minorasti eum paulo minus
ab Angelis <note>(Hebr. II, 7)</note>
          </hi>: et videant non ad diversitatem
et inaequalitatem naturae Patris et Filii valere
quod dixit, <hi>Pater major me est <note>(Joan. XIV, 28)</note>
          </hi>; sed ad
illud potius quod in forma servi propter infirmitatem,
in qua pati et mori potuit, minor etiam Angelis factus
est.
</p>
        </div3>
      </div2>

<div2>
        <head>CAPUT VI.</head>
<div3>
          <head>6.</head>
          <p>
 Item dicunt: <hi> « Cum, »  inquit,
 « venit plenitudo temporis, misit Deus Filium suum natum
ex muliere »  <note>(Galat. IV, 4)</note>
          </hi>. <hi>Ipse qui voluntate Patris
carnem suscepit, ipse et voluntate et praecepto ipsius in
corpore conversatus est, sicut ipse ait:  « Descendi de
coelo, non ut faciam voluntatem meam, sed voluntatem
ejus qui me misit »  <note>(Joan. VI, 38)</note>
          </hi>. <hi>Ipse et voluntate
Patris triginta annorum baptizatus, voce et testimonio
Patris manifestatus <note>(Luc. III, 21-23)</note>
          </hi>, <hi>voluntate et praecepto
Patris Evangelium regni coelorum praedicabat,
sicut ipse ait,  « Et aliis civitatibus oportet me Evangelium
praedicare; in hoc enim missus sum »  <note>(Id. IV, 43)</note>
          </hi>; <hi>et,  « Ipse mihi mandatum dedit quid dicam, aut quid loquar »  <note>(Joan. XII, 49)</note>
          </hi>.
 <hi>Et sic voluntate et praecepto
Patris ad passionem et mortem properavit, sicut ipse ait:
 « Pater, transeat a me calix iste; non tamen quod ego
volo, sed quod tu vis »  <note>(Matth. XXVI, 39, 59)</note>
          </hi>. <hi>Et
Apostolo asserente et dicente:  « Obediens, »  inquit,
 « factus Patri usque ad mortem, mortem autem crucis »  <note>(Philipp. II, 8)</note>
          </hi>.
His testimoniis sanctarum Scripturarum
quid persuadere conantur, nisi propterea Patris
et Filii diversas esse naturas, quia obediens Patri
ostenditur Filius? Quod tamen de hominibus non utique
dicerent: neque enim si homo filius homini patri
suo sit obediens, ideo amborum diversa natura est.
</p>
        </div3>
      </div2>

<div2>
        <head>CAPUT VII.</head>
<p>Quanquam et hoc ipsum quod dicit
Jesus, <hi>Descendi de coelo, non ut faciam voluntatem
meam, sed voluntatem ejus qui me misit <note>(Joan. VI, 38)</note>
          </hi>;
ad illud referatur quod homo primus Adam <note>(de quo
dicit Apostolus, <hi>Per unum hominem peccatum intravit
in mundum, et per peccatum mors; et ita in omnes
homines pertransiit, in quo omnes peccaverunt [Rom.
V, 12]</hi> )</note>, faciendo voluntatem suam, non ejus a quo
factus est, universum genus humanum propagine
vitiata culpae et poenae fecit obnoxium. Unde a contrario,
per quem liberandi fueramus, non fecit voluntatem
suam, sed ejus a quo missus est. Ita quippe hoc
loco dicitur voluntas sua, ut intelligatur esse propria
contra voluntatem Dei. Neque enim cum obedimus
Deo, eaque obedientia dicimur ejus facere voluntatem,
nolentes id facimus, sed volentes, ac per hoc si
volentes id facimus, quomodo voluntatem nostram
non facimus, nisi quia illa dicitur voluntas, nostra,
quando Scriptura ita loquitur, quae intelligitur esse
propria contra voluntatem Dei? Hanc habuit Adam, ut
in illo moreremur: hanc non habuit Christus, ut in
illo viveremus. De natura quippe humana hoc recte
<pb n="0688"/>
dici potest, in qua exstitit per inobedientiam voluntas
propria, quae Dei voluntati esset adversa. Caeterum
quod attinet ad divinitatem Filii, una eademque voluntas
est Patris et Filii: nec potest ullo modo esse
diversa, ubi est natura Trinitatis immutabilis universa.
Ut autem Mediator Dei et hominum homo
Christus Jesus <note>(I Tim. II, 5)</note> non faceret propriam,
quae Deo adversa est, voluntatem, non erat tantum
homo, sed Deus et homo: per quam mirabilem singularemque
gratiam humana in illo sine peccato ullo
posset esse natura. Propter hoc ergo ait, <hi>Descendi
de coelo, non ut faciam voluntatem meam, sed voluntatem
ejus qui me misit:</hi> ut ea causa esset tantae obedientiae,
quae omnino sine ullo peccato esset hominis
quem gerebat, quia de coelo descenderat; hoc est,
non tantum homo, verum etiam Deus erat. Unam
quippe ostendit esse personam in utraque natura, hoc
est, Dei et hominis, ne si duas faciat, quaternitas incipiat
esse, non trinitas. Quoniam itaque gemina
quidem substantia, sed una persona est, propterea
quod dictum est, <hi>Descendi de coelo,</hi> refertur ad Dei
excellentiam; quod vero adjunctum est, <hi>non ut faciam
voluntatem meam,</hi> propter Adam qui fecit suam, refertur
ad hominis obedientiam: utrumque autem Christus,
id est, Deus et homo; tamen obedientia in illo
quae contraria est inobedientiae primi hominis, secundum
id quod homo est commendatur. Unde ait Apostolus: <hi>Sicut enim per inobedientiam unius hominis,
peccatores constituti sunt multi; ita et per obedientiam
unius hominis justi constituentur multi 
 <note>(Rom. V, 19)</note>.</hi> </p>
</div2>

<div2>
        <head>CAPUT VIII.</head>
<p>Nec quia dixit, <hi>hominis,</hi> separavit
Deum, qui hominem assumpsit; quia, sicut dixi, et
valde commendandum est, una persona est. Ipse
namque unus Christus et Dei Filius semper natura, et
hominis Filius qui ex tempore assumptus est gratia:
nec sic assumptus est ut prius creatus post assumeretur,
sed ut ipsa assumptione crearetur. Ac per hoc propter
istam unitatem personae in utraque natura intelligendam
et Filius hominis dicitur descendisse de coelis, quamvis
sit ex ea quae in terra fuerat Virgine assumptus;
et Filius Dei dicitur crucifixus et sepultus, quamvis
haec non in divinitate ipsa qua est Unigenitus Patri
coaeternus, sed in naturae humanae sit infirmitate perpessus.
Nam Filium hominis descendisse de coelo,
ipsum dixisse sic legimus: <hi>Nemo ascendit in coelum,
nisi qui de coelo descendit, Filius hominis, qui est in
coelo <note>(Joan. III, 13)</note>
          </hi>. Unigenitum vero Filium Dei crucifixum
et sepultum, omnes etiam in Symbolo confitemur.
Unde est et illud Apostoli: <hi>Si enim cognovissent,
nunquam Dominum gloriae crucifixissent <note>(I Cor.
II, 8)</note>
          </hi>. Hanc unitatem personae Christi Jesu Domini
nostri, sic ex natura utraque constantem, divina scilicet
atque humana, ut quaelibet earum vocabulum
etiam alteri impertiat, et divina humanae, et humana
divinae, beatus ostendit Apostolus, ubi nos cum ad
humilitatem misericordem per Christi exhortaretur
exemplum: <hi>Hoc sentite,</hi> inquit, <hi>in vobis quod et in
Christo Jesu, qui cum in forma Dei esset, non rapinane
arbitratus est esse aequalis Deo; sed se ipsum exinanivit,
<pb n="0689"/>
formam servi accipiens, in similitudinem hominum
factus, et habitu inventus ut homo: humiliavit se ipsum
factus obediens usque ad mortem, mortem autem crucis <note>(Philipp. II, 5 8)</note>
          </hi>.
Cum ergo Christi nomen ex eo illi
sit quod scriptum est in prophetia, <hi>Unxit te Deus,
Deus tuus, oleo exsultationis prae participibus tuis <note>(Psal.
XLIV, 8)</note>
          </hi>; unde ad id quod homo factus est pertinet id
quod <hi>formam servi accipiens habitu est inventus ut
homo,</hi> qui utique habitus coepit ex tempore: de ipso
tamen eodemque Christo dictum est, <hi>Cum in forma
Dei esset;</hi> cum profecto in forma Dei antequam ab illo
forma servi esset accepta, nondum erat Filius hominis,
sed Filius Dei, cui Patris aequalitas rapina non
erat, sed natura. Non enim erat usurpando elatus, sed
hoc erat natus, et ideo veritas. Nondum ergo erat
Christus, quod esse coepit cum <hi>semetipsum exinanivit,</hi> 
non formam Dei amittens, sed <hi>formam servi accipiens.</hi> 
Verum si quaeramus, Quis est ille <hi>qui cum in forma
Dei esset, non rapinam arbitratus est esse aequalis
Deo?</hi> Respondetur nobis voce apostolica, <hi>Christus
Jesus.</hi> Ergo et illa divinitas hujus humanitatis nomen
accepit. Item si quaeramus, quisnam sit <hi>factus obediens
usque ad mortem, mortem autem crucis;</hi> rectissime
respondetur, Ille <hi>qui cum in forma Dei esset, non
rapinam arbitratus est esse aequalis Deo.</hi> Ergo et ista
humanitas illius divinitatis nomen accepit. Apparet
tamen idem ipse Christus, geminae gigas substantiae,
secundum quid obediens, secundum quid aequalis Deo;
secundum quid Filius hominis, secundum quid Filius
Dei: secundum quid dicat, <hi>Pater major me est <note>(Joan.
XIV, 28)</note>
          </hi>; secundum quid, <hi>Ego et Pater unum sumus <note>(Id. X, 30)</note>
          </hi>:
secundum quid, non facit voluntatem
suam, sed ejus a quo missus est <note>(Id. VI, 38)</note>; secundum
quid, <hi>Sicut Pater suscitat mortuos et vivificat, sic
et Filius quos vult vivificat <note>(Id. V, 21)</note>
          </hi>.</p>
</div2>

<div2>
        <head>CAPUT IX.</head>
<div3>
          <head>7.</head>
          <p>
 Item sequuntur et dicunt: <hi>Is et in cruce
pendens, voluntate et praecepto Patris, carnem humanam
quam de sancta virgine Maria suscepit, in manus hominum
dereliquit, et divinitatem suam in manus Patris commendavit,
dicens: Pater, in manus tuas commendo spiritum meum <note>(Luc. XIII, 46)</note>
          </hi>.
 <hi>Quia Maria moriturum corpus peperit,
Deus autem immortalis immortalem Filium genuit. Ergo
mors Christi non diminutio est divinitatis, sed depositio
corporis. Sicuti enim generatio ejus ex virgine non fuit corruptio
dealitatis</hi>, <hi>sed susceptio corporis; ita et in morte
ipsius non fuit passio et defectio dealitatis ipsius, sed separatio
carnis ipsius. Sicuti enim qui indumentum conscindit,
induto facit injuriam; ita et qui carnem ipsius crucifixerunt,
divinitati ipsius contumeliam intulerunt.</hi> Ecce
in quibus verbis suis omnino manifestant negare se,
quod ad unitatem personae Christi etiam humana anima
pertineat; sed in Christo carnem et divinitatem tantummodo
confiteri. Quandoquidem cum penderet in ligno,
illud ubi ait, <hi>Pater, in manus tuas commendo spiritum
meum,</hi> divinitatem ipsam volunt eum intelligi commendasse
Patri, non humanum spiritum, quod est anima.
<pb n="0690"/>
Merito in ista ipsa disputatione superius, ubi
voluerunt intelligi Christum Patris voluntatem fecisse,
non suam, hinc eum minoris atque diversae putantes esse
naturae, illud commemorarunt quod ait, <hi>Pater, transeat
a me calix iste; non tamen quod ego volo, sed quod
tu vis:</hi> illud autem noluerunt quod ait, <hi>Tristis est
anima mea usque ad mortem <note>(Matth. XXVI, 39, 38)</note>
          </hi>.
Audiant ergo ista commemorantibus nobis: <hi>Tristis
est anima mea usque ad mortem; Potestatem habeo ponendi
animam meam <note>(Joan. X, 18)</note>
          </hi>; <hi>Majorem hac charitatem
nemo habet, quam ut animam suam ponat pro
amicis suis <note>(Id. XV, 13)</note>
          </hi>: et quod de illo intellexerunt
Apostoli prophetatum, <hi>Quoniam non derelinques animam
meam in inferno <note>(Psal. XV, 10; Act. II, 31, et XIII,
35)</note>
          </hi>. Et his atque hujusmodi sanctarum Scripturarum
testimoniis non resistant, fateanturque Christum,
non tantum carnem, sed animam quoque humanam
Verbo unigenito coaptasse; ut esset una persona,
quod Christus est, Verbum et homo: sed ipse homo,
anima et caro; ac per hoc Christus Verbum anima et
caro. Et ideo sic intelligendus geminae substantiae,
divinae scilicet et humanae, ut ipsa humana ex anima
constet et carne. Aut si eo moventur quod scriptum
est, <hi>Verbum caro factum est <note>(Joan. I, 14)</note>
          </hi>; nec illic
anima nominata est: intelligant carnem pro homine
positam, a parte totum significante locutionis modo;
sicuti est, <hi>Ad te omnis caro veniet <note>(Psal. LXIV, 3)</note>
          </hi>:
item, <hi>Ex operibus Legis non justificabitur omnis caro <note>(Rom. III, 20)</note>
          </hi>.
Quod apertius alio loco dixit, <hi>Ex Lege
nemo justificabitur <note>(Galat. III, 11)</note>
          </hi>: itemque alio, <hi>Non justificatur homo ex operibus Legis 
 <note>(Id. II, 16)</note>
          </hi>.
Ita ergo dixit, <hi>Omnis caro;</hi> ac si diceret, Omnis homo.
Sic itaque dictum est, <hi>Verbum caro factum est;</hi> ac
si diceretur, Verbum homo factum est. Verumtamen
isti cum ejus solam humanam carnem velint intelligi
hominem Christum; non enim negabunt hominem,
de quo apertissime dicitur, <hi>Unus mediator Dei et hominum
homo Christus Jesus <note>(I Tim. II, 5)</note>
          </hi>: miror quod
nolint consentire, propter hanc humanam quomodocumque
naturam dici potuisse, <hi>Pater major me est;</hi> 
non propter illam de qua dictum est, <hi>Ego et Pater
unum sumus.</hi> Quis enim ferat, si quantuscumque homo
dicat, Ego et Deus unum sumus? Et quis non accipiat,
si homo dicat, Deus major me est? Quale illud
est quod ait beatus Joannes: <hi>Major est Deus corde
nostro <note>(I Joan. III, 20)</note>
          </hi>.
</p>
        </div3>
      </div2>

<div2>
        <head>CAPUT X.</head>
<div3>
          <head>8.</head>
          <p>
 Item dicunt: <hi>Is qui voluntate
et praecepto Patris totam dispensationem adimplevit,
voluntate et praecepto Patris corpus suum a mortuis suscitavit;
et cum ipso corpore, ut pastor cum ove, et sacerdos
cum oblatione, et rex cum purpura, et Deus
cum templo a Patre assumptus est in gloriam.</hi> Quaerendum
est ab eis qui ista dicunt, qualem ovem pastor
reportaverit Patri. Si enim caro sine anima est quam
reportavit, quid est ovis ista nisi terra sine sensu,
quae nec agere gratias potest? Quia sine anima caro
quid potest?
</p>
        </div3>
      </div2>

<div2>
        <head>CAPUT XI.</head>
<div3>
          <head>9.</head>
          <p>
 Item sequuntur et dicunt: <hi>Is qui
voluntate Patris descendit et ascendit, voluntate et praecepto
<pb n="0691"/>
Patris sedit ad dexteram ejus, audiens Patrem
sibi dicentem:  « Sede ad dexteram meam, donec ponam
inimicos tuos scabellum pedum tuorum</hi> »  <note>(Psal. CIX, 1)</note>. <hi>Is qui voluntate et praecepto Patris sedit ad dexteram
ejus, is voluntate et praecepto Patris in consummatione
saeculi venturus est, Apostolo vociferante et dicente:  « Et
ipse » , inquit,  « Dominus in jussu, in voce Archangeli, et
in tuba Dei descendet de coelo</hi> 
 »  <note>(I Thess. IV, 15)</note>. <hi>Is qui
voluntate et praecepto Patris veniet, voluntate et praecepto
Patris judicaturus est totum mundum in aequitate, et
redditurus singulis secundum fidem et opera sua; sicut
ipse ait,  « Pater judicat neminem, sed omne judicium Filio
dedit » : item,  « Sicuti audio, judico, et judicium meum
verum est; quia non quaero voluntatem meam, sed voluntatem
ejus qui me misit</hi> »  <note>(Joan. V, 22, 30)</note>. <hi>Unde et
in judicando Patris praesentiam praeponit, et suam divinem
dignitatem et potestatem secundam postponit, dicens:
 « Venite, benedicti Patris mei</hi> »  <note>(Matth. XXV, 34)</note>. <hi>Ergo justus judex est Filius: judicantis vero honor et
auctoritas, Patris imperiales leges; sicut et Spiritus
sancti officiosa advocatio et consolatio, Unigeniti Dei
justi judicis est dignitas.</hi> 
 Jam quae superius respondimus,
etiam adversus ista similiter valent. Quod enim
voluntati et praecepto Patris obediens est Filius, nec
in hominibus demonstrat diversam imparemque naturam,
patris praecipientis, et filii obedientis. Huc
accedit quod Christus non tantum Deus est, qua natura
aequalis est Patri; sed etiam homo, qua natura
major est Pater, cujus etiam non solum Pater, verum
et Dominus est. Nam inde est et illud propheticum: <hi>Dominus dixit ad me, Filius meus es tu 
 <note>(Psal. II, 7)</note>
          </hi>.
Ibi est quippe inferior substantia qua Pater major
sit, et servi forma cui Dominus sit. Haec autem forma
humanitatis ejus, quam manente forma divinitatis
accepit, ut in similitudinem hominum fieret et habitu
inveniretur ut homo <note>(Philipp. II, 6, 7)</note>, in judicio
quoque apparebit, quo vivos et mortuos judicabit.
Ideo dictum est de Patre, quod <hi>non judicabit quemquam,
sed omne judicium dedit Filio <note>(Joan. V, 22)</note>
          </hi>.
Formam namque in Christo Filii hominis tunc ab eo
judicandi videbunt impii, de quibus dictum est, <hi>Videbunt
in quem confixerunt <note>(Zach. XII, 10; Joan. XIX, 37)</note>
          </hi>.
Dei vero formam in eodem ipso Christo, qua aequalis
est Patri, utique non videbunt. Unde prophetia praecessit, <hi>Tollatur impius, ut non videat claritatem Domini <note>(Isai. XXVI, 10)</note>
          </hi>.
Quia et ad hoc pertinet, <hi>Beati
mundo corde, quoniam ipsi Deum videbunt <note>(Matth. V,
8)</note>
          </hi>. Denique hoc apertissime testatur, ubi dicit, <hi>Potestatem
dedit ei judicium facere, quoniam Filius hominis
est <note>(Joan. V, 27)</note>
          </hi>. Non ergo quoniam Filius Dei est;
nam secundum hoc coaeterna illi cum Patre et una
eademque potestas est: sed quoniam Filius hominis
est, quod esse coepit ex tempore, ut potestas ei daretur
in tempore. Quod non ita dicitur, tanquam eam
sibi et ipse non dederit, id est, naturae in se humanae
non dederit potestatem illa quae in eo natura divina
est: absit hoc credere. Quomodo enim aliquid faceret
Pater, nisi per unigenitum Filium? Nec sine Spiritu
sancto, quia inseparabilia sunt opera Trinitatis.
Ac per hoc quod potestatem Filio dedit quoniam Filius
<pb n="0692"/>
hominis est, per eumdem ipsum ipsi dedit quoniam
Filius Dei est. <hi>Omnia</hi> enim <hi>per ipsum facta sunt, et
sine ipso factum est nihil <note>(Joan. I, 3)</note>
          </hi>. Sed honorifice et
competenter tribuit Patri quod etiam ipse facit ut
Deus; quia de Patre est Deus. Ipse namque Deus est
de Deo: Pater autem Deus, sed non de Deo.
</p>
        </div3>
      </div2>

<div2>
        <head>CAPUT XII.</head>
<p> <hi>Audivit,</hi> inquiunt, <hi>a Patre,  « Sede
ad dexteram meam, »  et ideo sedit ad dexteram Patris:</hi> 
tanquam paterna jussione, non etiam sua id fecerit
potestate. Hoc quidem nisi spiritualiter acceptum fuerit,
Filio Pater ad sinistram erit. Quid est autem Patris
dextera, nisi aeterna illa ineffabilisque felicitas,
quo pervenit Filius hominis etiam carnis immortalitate
percepta? Nam si ita ut manum Dei Patris, non
secundum lineamenta corporis quae in Deo non sunt,
sed secundum effectivam virtutem sapienter et fideliter
cogitemus, quid intelligemus, nisi ipsum Unigenitum
per quem facta sunt omnia? De quo etiam propheta
dixit: <hi>Et brachium Domini cui revelatum est <note>(Isai. LIII, 1)</note>
          </hi>?
Quomodo autem Filius audit Patrem?
quomodo dicuntur a Patre multa verba unico Verbo?
quomodo transeunter loquitur ei quem stabiliter loquitur?
quomodo aliquid temporaliter ei dicit in quo
sibi coaeterno jam erant omnia quae congruis quibusque
temporibus dicit? Quis haec audeat quaerere?
quis valeat invenire? Et tamen, <hi>Dixit Dominus Domino
meo, Sede ad dexteram meam <note>(Psal. CIX, 1)</note>
          </hi>: et
quia dictum est, ideo factum est. Hoc ergo jam erat
in Verbo quod <hi>Verbum caro factum est <note>(Joan. I, 14)</note>
          </hi>.
Et quia in Verbo ante carnem jam erat veraciter, ideo
in carne completum est efficaciter: quia in Verbo
jam erat sine tempore, ideo in carne completum est
suo tempore. In qua carne ascendit in coelum, qui de
coelo non recessit etiam cum inde descendit; et in
qua sedet ad dexteram Patris brachium Patris; et in
qua descensurus est ad judicium <hi>in jussu, in voce archangeli,
et in tuba Dei <note>(I Thess. IV, 15)</note>
          </hi>.</p>
</div2>

<div2>
        <head>CAPUT XIII.</head>
<p>Ubi illi minorem volunt videri
Filii potestatem, quia <hi>in jussu</hi> dictus est descensurus.
Sed quaerendum est ab eis, jussu cujus. Si Patris,
interrogandi sunt iterum, quibus temporalibus verbis
jubeat Pater aeterno suo Verbo ut descendat de coelo.
Siquidem ipsa Dei jussio quae fiet in tempore suo,
jam erat ante omnia tempora in ipso Dei Verbo. Quod
si Filius Dei per hoc quod filius hominis est, descendit
de coelo; ergo per hoc quod Verbum est, per
ipsum jubetur ut descendat de coelo. Nam si non per
ipsum Pater jubet, non ergo Pater per suum Verbum
jubet: aut aliud erit Verbum per quod jubeatur unico
Verbo. Et miror si jam illud unicum erit, si et aliud
erit. Factae sunt quidem Patris ad Filium quaedam
etiam temporaliter voces, sicut de nube sonuit, <hi>Tu es
Filius meus dilectus <note>(Matth. III, 17)</note>
          </hi>: non tamen ut
Filius unigenitus per illas aliquid disceret; sed hi
potius quos ita oportebat audire. Ac per hoc etiam
ille transeuntium verborum sonus non sine Filio
factus est Filio: alioquin non omnia per ipsum facta
sunt. Sed numquid, cum jubebitur ut descendat
de coelo, talibus sonis et vocibus opus erit, quibus
Filius paternam noverit voluntatem? Absit hoc credere.
<pb n="0693"/>
Quidquid ergo illud erit quod fieri oportebit ad
Filium, non faciet Pater nisi per eumdem Filium. Ad
ipsum scilicet, quia Filius hominis est et factus est
inter omnia. Per ipsum autem, quia Filius Dei est et
per illum fiunt a Patre omnia. Si autem quod dictum
est, <hi>In jussu, in voce archangeli;</hi> ipsius archangeli
jussum volunt intelligi, sicut verba ipsa videntur
sonare: quid eis restat, nisi ut Angelis etiam minorem
dicant unigenitum Filium, quorum jussis obedire
perhibetur, si jubente minor est cui jubetur? Quamvis
quod dictum est, <hi>In jussu, in voce archangeli,</hi> 
possit etiam sic intelligi, ut ipsa vox archangeli jussu
Dei fieri accipiatur, id est, ut angelus qui tuba Dei
esse intelligendus est, a Domino Deo jubeatur emittere
vocem suam, quod inferiori creaturae necessarium
erit audire, cum Filius Dei descendet de coelo.
Ipsa est enim tuba de qua dicit alio loco: <hi>Canet enim
tuba, et mortui resurgent incorrupti <note>(I Cor. XV, 52)</note>
          </hi>.</p>
</div2>

<div2>
        <head>CAPUT XIV.</head>
<p>Dixit ergo Filius, <hi>Sicut audio,
judico <note>(Joan. V, 30)</note>
          </hi>: sive ex humana subjectione, quia
et Filius hominis est; sive secundum illam incommutabilem
simplicemque naturam, quae sic est Filii,
ut tamen ei de Patre sit: in qua natura non est aliud
audire, aliud videre, aliud esse; sed quod est esse,
hoc audire, hoc videre. Unde ab illo ei est audire et
videre, a quo illi est ipsum esse. Nam et illud quod
alibi ait, <hi>Non potest Filius a se facere quidquam, nisi
quod viderit Patrem facientem,</hi> multo est ad intelligendum
difficilius quam hoc quod isti posuerunt, ubi
dixit, <hi>Sicut audio, judico.</hi> Si enim <hi>non potest Filius a
se facere quidquam, nisi quod viderit Patrem facientem;</hi> 
quomodo poterit judicare, si Patrem non viderit
judicantem? Sed <hi>Pater non judicat quemquam; omne</hi> 
quippe <hi>judicium dedit Filio.</hi> Judicat ergo Filius, accepto,
a Patre, non aliquo, sed omni judicio; quamvis
Patrem non videat judicantem, quia ille neminem
judicat. Quomodo igitur <hi>non potest Filius a se facere
quidquam, nisi quod viderit Patrem facientem,</hi> cum
judicet, nec Patrem videat judicantem? Non enim ait, <hi>Non potest Filius a se facere quidquam, nisi</hi> 
 quod audierit
Patrem jubentem; sed, <hi>quod viderit Patrem
facientem.</hi> In ista intendant, ista cogitent, ista considerent;
et eorum quodam modo, quantum fieri potest,
excarnetur intentio, qui carnalibus cogitationibus
moliuntur unam Trinitatis eamdemque naturam et substantiarum
separare distantia, et potestatum gradibus
ordinare. Ideo enim dictum est, quod non faciat
aliquid Filius a se, quia non est a se: et ideo quidquid
facit, Patrem videt facientem; quia videt ex ipso
faciendi se habere potentiam, ex quo se videt existendi
habere naturam. Et quod ait, se non posse,
non deficientis est, sed in eo quod de Patre natus est
permanentis: tamque laudabile est omnipotentem
non posse mutari, quam laudabile est quod omnipotens
non potest mori. Posset enim Filius facere quod
non vidisset Patrem facientem, si posset facere quod
per illum non facit Pater: hoc est, si posset peccare,
<pb n="0694"/>
neque naturae immutabiliter bonae, quae a Patre genita
est, convenire. Hoc autem quia non potest, non deficienter
non potest, sed potenter.</p>
</div2>

<div2>
        <head>CAPUT XV.</head>
<p>Eadem namque sunt opera Patris
et Filii, non quod Filius sit idem ipse qui Pater est;
sed quia nullum opus est Filii, quod non per eum
Pater facit; nec ullum Patris, quod non per Filium
simul facientem facit. <hi>Quaecumque enim Pater facit,
haec eadem Filius similiter facit <note>(Joan. V, 19, 22)</note>
          </hi>.
Evangelica est et ista sententia, Filii ipsius consequenter
ore prolata. Non sunt ergo alia Filii, et alia
Patris opera, sed <hi>haec eadem:</hi> nec dissimiliter fiunt a
Filio, sed <hi>similiter.</hi> Cum autem non alia similia, sed
haec eadem fiant a Filio quae fiunt a Patre; quid est, <hi>similiter,</hi> 
 nisi non dissimili facilitate, non dissimili
potestate? Si enim <hi>haec eadem</hi> quidem ambo faciunt,
sed alter altero facilius et potentius, non utique <hi>similiter</hi> 
ea facit Filius. Cum vero et <hi>haec eadem</hi> et <hi>similiter,</hi> 
profecto nec alia sunt Filii quam Patris opera,
nec operantium est diversa potentia. Nec utique sine
Spiritu sancto: neque enim a faciendis amborum
operibus ullo modo amborum separabitur Spiritus.
Miro itaque eodemque utique divino modo ab omnibus
fiunt opera omnium, ab omnibus etiam singulorum.
Nam omnium opera sunt coelum et terra omnisque
creatura. De Filio quippe dictum est: <hi>Omnia
per ipsum facta sunt <note>(Id. I, 3)</note>
          </hi>. Quis autem ab Spiritu
sancto audeat alienare opera quarumlibet creaturarum,
quem cernit operari dona sanctorum, de quibus
scriptum est: <hi>Omnia autem haec operatur unus atque
idem Spiritus, dividens propria unicuique prout vult <note>(I Cor. XII, 11)</note>
          </hi>?
Postremo, cum sit Christus Dominus
omnium <note>(Id. VIII, 6)</note> et super omnia Deus benedictus
in saecula <note>(Rom. IX, 5)</note>; quid ex omnibus negari
potest etiam Spiritus sancti opus, qui est ipsum
Christum in utero virginis operatus? Cum enim angelo
futurum partum sibi nuntianti virgo dixisset, <hi>Quomodo fiet istud, quoniam virum non cognosco;</hi> 
responsum accepit, <hi>Spiritus sanctus superveniet in te <note>(Luc. I, 34, 35)</note>
          </hi>.
Singulorum autem opera dicuntur,
quae ad unamquamque eorum manifestantur pertinere
personam. Sicut natus ex virgine non nisi Filius <note>(Matth. I, 20-25)</note>:
et vox de nube, <hi>Tu es Filius meus
dilectus,</hi> ad solius personam pertinet Patris: et specie
corporali, sicut columba, solus apparuit Spiritus sanctus <note>(Id. III, 16, 17)</note>.
Tamen et illam carnem solius
Filii, et illam vocem solius Patris, et illam speciem
solius Spiritus sancti, universa Trinitas operata est:
non quod invalidus sit unusquisque eorum, sine aliis
quod operatur implere; sed non potest operatio esse
divisa, ubi non solum aequalis est, verum etiam indiscreta
natura: ita ut cum tres sint, et eorum singulus
quisque Deus sit, tres tamen dii non sint. Nam
et Pater Deus est, et Filius Deus est, et Spiritus
sanctus Deus est; nec Filius idem qui Pater est, nec
idem Spiritus sanctus qui aut Pater aut Filius; sed
Pater semper Pater, et Filius semper Filius, et amborum
Spiritus nunquam cuiquam eorum aut Pater
<pb n="0695"/>
aut Filius, sed semper utriusque Spiritus: universa
tamen Trinitas unus est Deus. Quis itaque neget, non
Patrem, non Spiritum sanctum, sed Filium ambulasse
super aquas <note>(Matth. XIV, 25)</note>? Solius enim Filii caro
est, cujus carnis illi pedes aquis impositi et per aquas
ducti sunt. Absit autem ut hoc sine Patre fecisse
credatur; cum de suis operibus universaliter dicat, <hi>Pater autem in me manens facit opera sua 
 <note>(Joan. XIV,
10)</note>
          </hi>: aut sine Spiritu sancto; cum similiter opus sit
Filii, quod ejiciebat daemonia. Illius quippe carnis ad
solum Filium pertinentis lingua erat, qua imperabatur
daemonibus ut exirent: et tamen dicit, <hi>In Spiritu
sancto ejicio daemonia <note>(Matth. XII, 28)</note>
          </hi>. Item quis nisi
solus Filius resurrexit? Quia solus mori potuit, qui
carnem habuit: et tamen ab hoc opere, quo solus
Filius resurrexit, non erat Pater alienus, de quo
scriptum est, <hi>Qui suscitavit a mortuis Jesum <note>(Galat.
I, 1)</note>
          </hi>. An forte se ipse non suscitavit? Et ubi est quod
ait, <hi>Solvite templum hoc, et triduo suscitabo illud <note>(Joan.
II, 19)</note>
          </hi>; et quod potestatem se habere dicit ponendi
et iterum sumendi animam suam <note>(Id. X, 18)</note>? Quis
autem ita desipiat, ut putet Spiritum sanctum resurrectionem
hominis Christi non cooperatum, cum
ipsum hominem Christum fuerit operatus?</p>
</div2>

<div2>
        <head>CAPUT XVI.</head>
<p>Est in homine simile quiddam,
quamvis nequaquam illius Trinitatis, quae Deus est,
excellentiae comparandum: ille enim Deus est, ista
creatura: habet tamen aliquid et ista, ubi qualicumque
modo id quod de illa ineffabili Dei natura dicitur,
possit intelligi. Neque enim frustra non est
dictum, <hi>Faciamus hominem</hi> ad imaginem tuam, tanquam
Pater Filio loqueretur; aut, ad imaginem
meam: sed dictum est, <hi>ad imaginem nostram <note>(Gen. I,
26)</note>
          </hi>. Quod ex persona ipsius Trinitatis rectissime
accipitur. Tria itaque ista in hominis anima cogitemus,
memoriam, intelligentiam, voluntatem: ab his
tribus fit omne quod facimus. Et cum tria ista bene
recteque sese habent, bonum et rectum est omne
quod facimus; si nec memoriam decipiat oblivio, nec
error intelligentiam, nec iniquitas voluntatem. Ad
Dei quippe imaginem sic reformamur. Omne igitur
opus nostrum ab his tribus fit: nihil enim agimus,
quod non haec tria simul agant. Deinde cum de singulis
loquimur, etiam quod ad singula pertinet ab omnibus
agitur. Neque enim sermonem quem de sola memoria
facimus, memoria sola facit: sed intelligentia
voluntasque cooperantur eum, quamvis ad solam
memoriam pertinentem. Hoc et de duobus caeteris
videre facillimum est. Nam quidquid de se ipsa intelligentia
loquitur, sine memoria et voluntate non
loquitur: et quidquid de se ipsa voluntas dicit aut
scribit, sine intelligentia memoriaque non facit. Quatenus
sint autem ista similia, et rursus quantum
dissimilia illi incommutabili Trinitati, quae Deus est,
longum est enucleatissime disputare. Sed ideo tantum
hoc commemorandum putavi, ut etiam de ipsa creatura
aliquid adhiberem: unde isti, si possunt, intelligant
quam non sit absurdum quod de Patre et Filio
<pb n="0696"/>
et Spiritu sancto dicimus, inseparabilia fieri ab omnibus
opera, non solum ad omnes, verum etiam ad
singulos pertinentia.</p>
</div2>

<div2>
        <head>CAPUT XVII.</head>
<p>Sicut audit ergo Filius, judicat:
sive quia et filius hominis est; sive quia non de se
ipso est, sed Verbum Patris est. Quod enim nobis
est, cum audimus, verbum accipere; hoc illi est a
Patre Verbum esse. Quoniam sic dici potest Pater
dedisse Filio Verbum, hoc est, ut Verbum sit; quemadmodum
dicitur dedisse Filio vitam, hoc est, ut vita
sit. Ipse namque ait: <hi>Sicut habet Pater vitam in semetipso,
sic dedit Filio habere vitam in semetipso <note>(Joan.
V, 26)</note>
          </hi>. Non utique ut aliud sit ipse, aliud vita quae
in ipso est, sed ut eadem vita sit idem ipse. Sicut
nec Pater aliud est quam vita quae in ipso est: sed
eam Filius Patri non dedit, quia Patrem non genuit:
dedit autem Pater Filio vitam, gignendo eum vitam,
sicut est etiam ipse vita. Non autem sic genuit Verbum
tanquam et ipse sit Verbum. Vitam quippe cum
dicimus, potest esse de nullo alio, sicut est Patris
vita, vel, quod expressius dicitur, Pater vita, cui de
alio non est ut sit: cum vero dicitur Verbum, nullo
modo potest nisi alicujus intelligi, et illius utique de
quo est. Non itaque sicut est Filius Deus de Deo, lumen
de lumine, vita de vita; ita dici potest Verbum
esse de verbo: quoniam solus est Verbum; et sicut
Patri proprium est generare Verbum, ita Filio proprium
est esse Verbum. Et ideo sicut audit judicat;
quia sicut genitum est Verbum, ut idem Verbum sit
veritas, ita secundum veritatem judicat.</p>
</div2>

<div2>
        <head>CAPUT XVIII.</head>
<p> <hi>Et judicium ejus utique justum
est; quia non quaerit voluntatem suam, sed voluntatem
ejus qui eum misit <note>(Ibid., 30)</note>
          </hi>. Hoc enim dicens, ad illum
hominem voluit referre intentionem nostram,
qui voluntatem suam quaerendo, non ejus a quo factus
est, non habuit justum judicium de seipso, sed justum
judicium habitum est de ipso. Ipse quippe faciens voluntatem
suam, non Dei, moriturum se esse non credidit:
sed hoc judicium ejus non justum fuit. Denique
fecit, et mortuus est; quia judicium Dei justum
est. Quod judicium facit Dei Filius non quaerendo
voluntatem suam, cum sit etiam hominis filius: non
quia ipsius in judicando nulla voluntas est; quis enim
hoc insipientissimus dixerit? sed quia non ita est voluntas
ejus propria, ut sit a voluntate Patris aliena.
Haec isti si cogitarent, non carnalibus cogitationibus
sic Trinitatis potestates vel officia gradibus imparibus
ordinarent, ut tanquam tres homines inaequalis ac
dissimilis dignitatis facerent, tanquam imperatorem
Patrem, judicem Filium, advocatum Spiritum sanctum.
Secundum quas enim judicat Filius, velut imperiales
leges, Patris esse asserunt: in quibus honorem
et auctoritatem Filii constituunt judicantis; officiosam
vero advocationem et consolationem Spiritus
sancti ad dignitatem judicis, hoc est, Dei unigeniti
pertinere: tanquam judicis sit dignitas, quod habeat
advocatum; sicut imperatoris est dignitas, quod secundum
suas imperiales leges judicaturum judicem
mittit. Qua sua cogitatione carnali, tamen naturae diversitatem,
<pb n="0697"/>
de qua inter nos et ipsos maxima quaestio
est, in his tribus personis demonstrare non possunt.
Cum enim ad humanos mores ista referunt, et
ab humani generis consuetudine quam cogitando possunt
capere non recedunt <note>(animalis enim homo non
percipit quae sunt Spiritus Dei <hi>[I Cor. II, 14]</hi> )</note>; quid
aliud nos admonent, nisi quia et imperator, et judex,
et advocatus, homines sunt? Proinde judex imperatore
 etiamsi potestate minor est, non minus homo
est. Nec minus quam judex homo est advocatus,
etiamsi officio videtur judici esse subjectus. Patris
ergo et Filii et Spiritus sancti, etiamsi disparem cogitant
potestatem, naturam saltem confiteantur aequalem.
Quid quod eos deteriore etiam quam humana
est, conditione confingunt? Fieri enim potest in rebus
humanis, ut qui judex fuerit, etiam imperator
fiat: hoc isti in illa Trinitate nec imperatoris unico
Filio praestare dignantur. Quod si forte ex humani juris
vel consuetudinis formula, majestatis crimen etiam
in filio nimium reformidant, advocato certe puto quod
concedere debeant ut ad judiciariam potestatem aliquando
perveniat. Nec hoc quidem volunt. Deterior
ergo est, quod absit, in illa Trinitate, quam in generis
humani mortalitate conditio.</p>
</div2>

<div2>
        <head>CAPUT XIX.</head>
<p>Porro Scriptura sancta, quae istos
divinos actus non differentia potestatum, sed operum
ineffabilitate metitur, advocatum nostrum etiam ipsum
judicem novit, dicente apostolo Joanne: <hi>Si quis peccaverit,
advocatum habemus ad Patrem, Jesum Christum
justum <note>(I Joan. II, 1)</note>
          </hi>. Quod etiam ipse significat
ubi dicit, <hi>Rogabo Patrem, et alium advocatum dabit
vobis <note>(Joan. XIV, 16)</note>
          </hi>. Neque enim esset Spiritus sanctus
advocatus alius, nisi hoc esset et Filius. Qui tamen
ut inseparabilia sua et Patris opera demonstraret,
ait, <hi>Cum ipse iero, mittam eum ad vos <note>(Id. XVI, 7)</note>
          </hi>:
quamvis alio loco dicat, <hi>Quem mittet Pater in nomine
meo <note>(Id. XIV, 26)</note>
          </hi>. Ubi ostenditur quod et Pater et Filius
miserint Spiritum sanctum. Sicut ostenditur per
prophetam quod et Pater et Spiritus sanctus miserint
Filium. Nam quis nisi Filius per Isaiam adventum
suum praenuntians dicit: <hi>Audite me, Jacob, et Israel,
quem ego vocabo: ego sum primus, et ego in aeternum;
et manus mea fundavit terram, dextera mea solidavit
coelos; vocabo illos, et astabunt simul, convenient etiam
universi, et audient: quis illis nuntiavit haec? Diligens
autem te, feci voluntatem tuam super Babylonem, ut
tollatur semen Chaldaeorum. Ego locutus sum, ego vocavi,
adduxi illum, et prosperam viam ejus feci. Convenite
ad me, et audite ista; nec enim ab initio in obscuro
locutus sum: cum fiebant ibi eram, et nunc Dominus
misit me et Spiritus ejus <note>(Isai. XLVIII, 12-16)</note>
          </hi>?
Quid evidentius? Ecce ipse se dicit missum ab Spiritu
sancto, qui fundavit terram, et solidavit coelum. Ubi
agnoscitur Unigenitus per quem facta sunt omnia.
Consolatorem vero, quod officium tanquam personae
infimae in illa Trinitate isti Spiritui sancto deputant,
Deum dicit Apostolus, sicut in Epistola ejus legimus
ad Corinthios: <hi>Is qui consolatur humiles, consolatus
<pb n="0698"/>
est nos Deus in praesentia Titi <note>(II Cor. VII, 6)</note>
          </hi>. Sanctorum
ergo Deus est consolator. Ipsi quippe sunt humiles:
unde tres illi viri in camino dicunt, <hi>Benedicite,
sancti et humiles corde, Dominum <note>(Dan. III, 87)</note>
          </hi>. Deus
est itaque Spiritus sanctus qui consolatur humiles.
Proinde isti, aut quod nolunt, fateantur Deum esse
Spiritum sanctum: aut si hoc de Patre, vel de Filio
dictum ab Apostolo volunt accipi, desinant consolationis
tanquam munere proprio separare a Patre et
a Filio personam Spiritus sancti.</p>
</div2>

<div2>
        <head>CAPUT XX.</head>
<p>Jam illud, quod ideo Spiritum sanctum
Filio minorem conantur ostendere, quod iste sit
illius tanquam judicis advocatus, etiam homines sanctos
eidem mira caecitate praeponunt, de quibus ait
idem Dominus: <hi>Sedebitis super duodecim sedes, judicantes
duodecim tribus Israel <note>(Matth. XIX, 28)</note>
          </hi>. Ibi
respondeant, quid erit Spiritus sanctus: cum Filio
judex, an apud judices etiam homines advocatus?
Absit autem ista a fideli corde vecordia, ut sit judicibus
minor advocatus Spiritus sanctus; cum illi utique,
ut judices sint, repleantur Spiritu sancto, secundum
quem viventes fiunt spirituales. <hi>Spiritualis</hi> enim <hi>omnia
judicat <note>(I Cor. II, 15)</note>
          </hi>. Quomodo ergo minor est
judice qui judices facit, cum facit ut judicis illius sint
membra et suum templum, dicente Apostolo, <hi>Corpora
vestra membra sunt Christi:</hi> eodemque itidem dicente, <hi>Corpora vestra templum est Spiritus sancti qui in vobis
est 
 <note>(Id. VI, 15, 19)</note>
          </hi>? Et tamen si apertissime legerent
in sanctis Scripturis Salomonem regem lignis et lapidibus
jussu Dei templum struxisse Spiritui sancto,
Deum esse Spiritum sanctum dubitare non possent,
cui tanta religionis servitus, quae latria dicitur, legitime
exhiberetur in populo Dei, ut illi etiam templum
fabricaretur; cum Dominus dicat, <hi>Dominum Deum
tuum adorabis, et illi soli servies <note>(Deut. VI, 13)</note>
          </hi>: quod
in graeco est, <foreign xml:lang="greek">λατρεύσεις</foreign>. Et eum negare audent Deum,
qui non ligna et lapides, sed membra Christi habet
templum! Sic enim Spiritum sanctum subjiciunt potestati
Christi, cum ejus templum membra sint Christi:
quemadmodum ipsum Filium imperialibus legibus
Dei, cum ipse sit Verbum Dei, nec ullo modo imperatoris
verbum legibus subjaceat, sed leges faciat.</p>
</div2>

<div2>
        <head>CAPUT XXI.</head>
<div3>
          <head>10.</head>
          <p>
 Isti sane, quorum disputationem
accepi, cui respondeo, non audent idem dicere factum
esse quod genitum; et duo ista discernunt, ita
ut a Patre Filium genitum dicant, factum vero a Filio
Spiritum sanctum. Quod in Scripturis sanctis nusquam
legunt, cum Filius ipse dicat, quod Spiritus sanctus
a Patre procedat.</p>
        </div3>
<div3>
          <head>11.</head>
          <p>
 <hi>Filius,</hi> inquiunt, <hi>Patrem praedicat: Spiritus
sanctus Filium annuntiat.</hi> Quasi non annuntiaveri:
Filius Spiritum sanctum esse venturum, aut et Pater
non praedicaverit Filium, dicendo: <hi>Hic est Filius
meus dilectus in quo bene complacui; ipsum audite <note>(Matth. XVII, 5)</note>
          </hi>.</p>
        </div3>
<div3>
          <head>12.</head>
          <p>
 Ac per hoc non solum <hi>Patris gloriam Filius,</hi> 
<pb n="0699"/>
verum etiam Filii gloriam <hi>revelat</hi> Pater: nec solum <hi>Filii Spiritus sanctus,</hi> 
 sed etiam Filius <hi>manifestat</hi> Spiritus
sancti <hi>dignitatem.</hi> </p>
        </div3>
<div3>
          <head>13.</head>
          <p>
 Et ideo sicut <hi>Filius, Patri,</hi> ita et Pater Filio: et
sicut <hi>Spiritus sanctus Filio,</hi> ita et Filius Spiritui sancto <hi>perhibet testimonium.</hi> </p>
        </div3>
<div3>
          <head>14.</head>
          <p>
 A Patre autem et <hi>Filiomissus est Spiritus sanctus:</hi> 
et <hi>a Patre</hi> et Spiritu <hi>missus est Filius.</hi> 
</p>
        </div3>
      </div2>

<div2>
        <head>CAPUT XXII.</head>
<div3>
          <head>15.</head>
          <p>
 <hi>Filius,</hi> inquiunt, <hi>minister est
Patris: Spiritus sanctus minister est Filii.</hi> Nec attendunt
quod isto modo meliores faciunt Spiritu sancto
Apostolos sanctos; qui cum se Dei ministros esse dicunt,
non eos utique isti etiam Dei Patris ministros
negabunt. Ejus quippe ministri facti sunt, in cujus
nomine etiam baptizarunt, id est, Patris, et Filii, et
Spiritus sancti. Ac per hoc secundum istorum vaniloquia,
meliores erunt Trinitatis ministri; si propterea
minor est Spiritus sanctus, quia solius minister est
Filii.</p>
        </div3>
<div3>
          <head>16.</head>
          <p>
 <hi>Filius,</hi> inquiunt, <hi>jubetur a Patre: Spiritus sanctus
jubetur a Filio.</hi> Nusquam hoc in Scripturis sanctis
legunt: quamvis obedientem Filium legamus secundum
formam servi, qua major est Pater; non secundum
formam Dei, in qua unum sunt ipse et Pater.</p>
        </div3>
<div3>
          <head>17.</head>
          <p>
 Legitur itaque in Scripturis sanctis <hi>Filius subditus
Patri.</hi> Ibi est enim forma servi, in qua et parentibus
hominibus subditus erat; sicut Evangelium
loquitur: <hi>Et descendit cum illis, et venit Nazareth; et
erat subditus illis <note>(Luc. II, 51)</note>
          </hi>. Non autem alicubi
sancta Scriptura dicit <hi>Spiritum sanctum subditum Filio.</hi> </p>
        </div3>
<div3>
          <head>18.</head>
          <p>
 Proinde et <hi>quae jubet Pater, operatur Filius</hi> 
propter formam servi: et quae Pater operatur, operatur
et Filius propter formam Dei. Non enim ait,
Quaecumque Pater jubet, haec Filius facit: sed ait, <hi>Quaecumque Pater facit, haec et Filius facit similiter <note>(Joan. V, 19)</note>
          </hi>.
Porro si Spiritum sanctum ideo haec
loqui dicunt quae mandat Filius, quia scriptum est, <hi>De meo accipiet et annuntiabit vobis 
 <note>(Id. XVI, 14)</note>
          </hi>: cur
non et Filius ea loquitur quae mandat Spiritus sanctus,
cum dicat Apostolus, <hi>Quae Dei sunt nemo scit, nisi
Spiritus Dei <note>(I Cor. II, 11)</note>
          </hi>; et cum ipse Jesus de se
ipso impletum esse confirmet, quod scriptum est, <hi>Spiritus Domini super me; propter quod unxit me evangelizare
pauperibus 
 <note>(Luc. IV, 18, 21)</note>
          </hi>? Si enim propter
hoc unctus est evangelizare pauperibus, quia Spiritus
Domini super eum erat; quid evangelizabat
pauperibus, nisi quod Spiritus Domini habebat, quo
repletus erat? Nam et hoc de illo scriptum est, quod
repletus sit Spiritu sancto <note>(Id. IV, 1)</note>.
</p>
        </div3>
      </div2>

<div2>
        <head>CAPUT XXIII.</head>
<div3>
          <head>19.</head>
          <p>
 <hi>Filius,</hi> inquiunt, <hi>adorat et
honorat Patrem: Spiritus sanctus adorat et honorat
Filium.</hi> Hic non opus est scrupulose velle discernere,
inter honorare et adorare quid distet: propter formam
enim servi dicuntur ista de Filio. Dicant, si possunt,
ubi legerint adorari Filium a Spiritu sancto. Quod
enim subjiciunt unde hoc probare conentur, quia videlicet
scriptum est, <hi>Pater, ego te honorificavi super
terram, opus quod dedisti mihi consummavi;</hi> et de
<pb n="0700"/>
Spiritu sancto, <hi>Ille me honorificabit, quia de meo accipiet,
et annuntiabit vobis;</hi> ad rem de qua agitur non
pertinet. Honorat enim omnis qui adorat, non autem
adorat omnis qui honorat. Nam et fratres secundum
Apostolum invicem se honore praeveniunt <note>(Rom. XII,
10)</note>, nec tamen invicem adorant. Alioquin, si honorificare,
hoc est adorare; dicant, si placet, quod
Filium adoret et Pater, et hoc jubente Filio, qui ei
dicit, <hi>Honorifica me <note>(Joan. XVII, 4, 5)</note>
          </hi>. Quod autem
dixit de Spiritu sancto, <hi>De meo accipiet,</hi> solvit ipse
quaestionem: ne putaretur quasi per quosdam gradus
sic esse de illo Spiritus sanctus, quomodo est ipse de
Patre; cum ambo de Patre, ille nascatur, ille procedat;
quae duo in illius naturae sublimitate discernere
omnino difficile est: ergo ne hoc putaretur, ut dixi,
continuo subjecit, <hi>Omnia quae habet Pater mea sunt,
propterea dixi, De meo accipiet <note>(Id. XVI, 14, 15)</note>
          </hi>. Ita
sine dubio intelligi volens quod de Patre accipiat. Sed
ideo de ipsius, quia omnia quae habet Pater, ipsius
sunt. Haec autem non est divesitatis naturae, sed
unius principii commendatio.</p>
        </div3>
<div3>
          <head>20.</head>
          <p>
 Secundum hoc, ita <hi>Spiritus sanctus non a se
ipso loquitur,</hi> quia non est a se ipso qui de Patre procedit:
sicut nec <hi>Filius potest a se facere quidquam,</hi> 
quia nec ipse a se ipso est, sicut jam superius exposui:
non quod <hi>in omnibus nutum Patris exspectet;</hi> non
enim ait, <hi>Nisi</hi> quod viderit Patrem innuentem; sed, <hi>quod viderit Patrem facientem 
 <note>(Id. V, 19)</note>
          </hi>, secundum
ea quae jam disputavimus. Quod autem <hi>in omnibus Spiritus
sanctus Christi praeceptum exspectet,</hi> ut dicunt,
legant si possunt. Quod enim dictum est, <hi>Non a se
loquetur:</hi> non est dictum, Quaecumque a me audierit;
sed, <hi>quaecumque audierit loquetur <note>(Id. XVI, 13)</note>
          </hi>. Cur
autem dictum sit, paulo ante jam claruit ex ipsius
quam commemoravi Domini expositione, ubi ait, <hi>Omnia quae habet Pater, mea sunt; propterea dixi, De
meo accipiet.</hi> 
 Unde autem accipiet, inde est procul
dubio quod loquetur; quia inde audit, unde procedit.
Scit enim Dei Verbum, procedendo inde unde nascitur
Verbum, ita ut sit communiter Spiritus et Patris
et Verbi.
</p>
        </div3>
      </div2>

<div2>
        <head>CAPUT XXIV.</head>
<p>Nec moveat quod futuri temporis
verbum est, <hi>accipiet;</hi> quasi nondum haberet. Indifferenter
quippe dicuntur temporis verba, quamvis sine
tempore manere intelligatur aeternitas. Nam et accepit,
quia de Patre processit; et accipit, quia de Patre
procedit; et accipiet, quia de Patre procedere nunquam
desinet: sicut Deus et est, et fuit, et erit; et
tamen initium vel finem temporis, nec habet, nec habuit,
nec habebit.</p>
</div2>

<div2>
        <head>CAPUT XXV.</head>
<div3>
          <head>21.</head>
          <p>
 <hi>Filius,</hi> inquiunt, <hi>pro nobis
interpellat Patrem; et Spiritus pro nobis postulat Filium.</hi> 
Sicut legunt, quod Filius interpellat Patrem, secundum
ea quae superius nos etiam commemorantes
disseruimus: ita inveniant unde proferant, quod Spiritus
postulet Filium. Quod enim dicit Apostolus, <hi>Quid
enim oremus, sicut oportet, nescimus; sed ipse Spiritus
interpellat gemitibus inenarrabilibus: qui autem scrutatur
corda, scit quid Spiritus sapiat, quia secundum
<pb n="0701"/>
Deum interpellat pro sanctis <note>(Rom. VIII, 26, 27)</note>
          </hi>; quomodolibet
isti accipiant (multum enim ad eos est hoc
sic accipere, quemadmodum accipiendum est), non
est dictum, Interpellat Christum, aut, interpellat Filium: <hi>interpellat</hi> 
 autem <hi>Spiritus sanctus</hi> dictum est,
quia interpellare nos facit. Sicut Deus dicit, <hi>Nunc
cognovi <note>(Gen. XXII, 12)</note>
          </hi>; quasi ante nesciebat: quod
quid est aliud, nisi, Feci ut cognoscas? Inde est et
illud Apostoli, <hi>Nunc autem cognoscentes Deum, imo
cogniti a Deo <note>(Galat. IV, 9)</note>
          </hi>: ne sibi tribuerent quod
cognoverant Deum. Sic ergo ait, <hi>cogniti a Deo,</hi> ut intelligerent
quod illos gratia sua Deus fecerit cognitores
suos. Secundum istum locutionis modum dictum
est, <hi>Et nolite contristare Spiritum sanctum Dei <note>(Ephes.
IV, 30)</note>
          </hi>: hoc est, nolite nos contristare qui secundum
Spiritum Dei contristamur ex vobis. Charitate quippe
contristabantur, quam diffundebat Spiritus sanctus in
cordibus eorum <note>(Rom. V, 5)</note>, et per hoc eos de malis
fratrum tristes ipse faciebat. Denique idem apostolus, <hi>Accepistis,</hi> 
 inquit, <hi>Spiritum adoptionis filiorum, in quo
clamamus, Abba, Pater <note>(Id. VIII, 15)</note>
          </hi>: et alibi eumdem
sensum commemorans, <hi>Misit,</hi> inquit, <hi>Deus Spiritum
Filii sui in corda vestra, clamantem, Abba, Pater <note>(Galat.
IV, 6)</note>
          </hi>. Quomodo ibi, <hi>in quo clamamus,</hi> quomodo
hic, <hi>clamantem,</hi> nisi quia <hi>clamantem</hi> hic ait, clamare
facientem? Ut autem secundum ipsorum sensum sic
accipiamus <hi>clamantem,</hi> tanquam non clamare nos faciat,
sed ipse clamet; ecce dicendo, <hi>Abba, Pater,</hi> non
interpellat Filium, sed Patrem. Non enim audebunt
dicere filium Christi esse Spiritum sanctum: nam
utique, ne hoc dicerent, non genitum a Filio, sed factum
dicere maluerunt. Non ergo scimus per nos ipsos
quid oremus, sicut oportet, sed ipse Spiritus interpellat,
id est, interpellare nos facit quae sunt secundum
Deum: quod nisi faciat, non oramus, nisi secundum
istum mundum, ad explendam concupiscentiam
carnis, et concupiscentiam oculorum, et ambitionem
saeculi, quae non sunt a Patre, sed ex mundo
sunt <note>(I Joan. II, 16)</note>. Quamvis nonnulli id quod dictum
est, <hi>Ipse Spiritus interpellat gemitibus;</hi> de spiritu hominis
intelligendum arbitrentur.
</p>
        </div3>
      </div2>

<div2>
        <head>CAPUT XXVI.</head>
<div3>
          <head>22.</head>
          <p>
 Totius bonitatis et sapientiae
et virtutis Patris, vivam et veram, propriam et condignam
imaginem dicunt Filium. At apostolus Paulus,
non virtutis Dei et sapientiae imaginem; sed Deum
ipsum esse dicit, <hi>Dei virtutem et Dei Sapientiam <note>(I Cor.
I, 24)</note>
          </hi>. Eo ipso igitur quod imago Patris est Filius,
Virtus ejus et Sapientia est. Imago autem plena atque
perfecta, id est, non ab illo ex nihilo facta, sed de
illo genita, nihil minus habet quam ille cujus imago
est: Patris quippe imago summa, id est, ita similis
ut in ea dissimile aliquid non sit, Filius est unigenitus.
Non sunt tamen ausi dicere imaginem Filii Spiritum
sanctum, sed manifestationem. Propter hoc,
nec genitum, sed factum ab illo esse dixerunt. Quod
de Scripturis sanctis omnino non legunt.
</p>
        </div3>
      </div2>

<div2>
        <head>CAPUT XXVII.</head>
<div3>
          <head>23.</head>
          <p>
 Quis autem catholicus dixerit,
partem Patris esse Filium, aut, partem Filii
<pb n="0702"/>
Spiritum sanctum? Quod ita negandum putaverunt,
tanquam inter nos et ipsos ulla inde sit quaestio. Ejusdem
naturae dicimus esse Trinitatem, non aliquam
ibi personam partem cujuspiam nuncupamus. Sed
quod ita negant partem Patris esse Filium, ut tamen
dicant proprium et dilectissimum, perfectum et plenum
unigenitum Filium: quaerendum est ab eis, quos
filios suos facit Deus voluntarie, gignens eos verbo
veritatis, cum ad eam perfectionem pervenerint, ut
perfectiores esse non possint, utrum sint etiam ipsi
proprii et dilectissimi, perfecti et pleni filii Dei. Quod
si erunt, nec unigenitus ille erit, quia aequales multos
habebit; sed tantummodo primogenitus. Si autem
non erunt, quomodo accipienda est illius plenitudo
atque perfectio, nisi ut sit prorsus gignenti aequalis,
et in nullo omnino dissimilis; atque ut id brevius
planiusque dicamus, sint isti filii gratia, ille natura:
quia in istis est participatio divinitatis, in illo
plenitudo? Quamvis et ille quod suscepit hominem,
et <hi>Verbum caro factum est <note>(Joan. I, 14)</note>
          </hi>, non sit natura,
sed gratia: Verbi tamen, quod Patri aequale
est, permanente natura. Deinde respondeant, quia
non filium, sed primum et praecipuum opus Filii prae
caeteris universis dicunt esse Spiritum sanctum,
utrum illi filii meliores futuri sint Spiritu sancto,
quos <hi>voluntarie genuit Pater verbo veritatis <note>(Jacobi I,
18)</note>
          </hi>? Quomodo enim non coguntur hoc dicere, cum
procul dubio melius sit filios esse Patris, quam opus
Filii? Haec cogitent, et emendent vanas impiasque
blasphemias, atque fateantur in illa Trinitate nullam
personam, praeter quod Filius manens Deus, homo
factus est, omnino esse creaturam, aut aliquid a Deo
factum: sed totum quidquid illud est, summum, verum,
immutabilem Deum.</p>
        </div3>
<div3>
          <head>24.</head>
          <p>
 Absit enim ut, quemadmodum sapiunt, Pater
major sit Filio suo, secundum id quod unigenitum
Verbum ejus est: sed secundum id quod <hi>Verbum caro
factum est.</hi> Sed quid mirum, quando in eadem carno
factus est etiam Angelis minor? Absit ut, quemadmodum
blasphemant, incomparabiliter major et melior
sit Filius Spiritu sancto: et quod insanissimum
est credere, templum minoris sint membra majoris.
</p>
        </div3>
      </div2>

<div2>
        <head>CAPUT XXVIII.</head>
<div3>
          <head>25.</head>
          <p>
 Pater quidem, <hi>Deus et Dominus
est Filio suo:</hi> quia inest in eo forma servilis,
quae prophetabatur, cum diceretur, <hi>Dominus dixit
ad me, Filius meus es tu <note>(Psal. II, 7)</note>
          </hi>. Cui etiam in
eadem prophetia dicit idem Filius, <hi>De ventre matris
meae Deus meus es tu <note>(Psal. XXI, 11)</note>
          </hi>. De ventre quippe
matris ejus, ubi hominem assumpsit, Deus ejus est.
Qui propter quod eum non solum ante ventrem matris,
sed ante omnia saecula coaeternum genuit, Pater
ejus est. Ubi autem vel in somnis audierunt Scripturam
sanctam dixisse Filium Deum et Dominum esse
Spiritus sancti?</p>
        </div3>
<div3>
          <head>26.</head>
          <p>
 <hi>Pater,</hi> inquiunt, <hi>immobiliter et impassibiliter
volens Filium genuit: Filius sine labore et fatigatione
sola virtute sua Spiritum fecit.</hi> O praecipuam laudem
Filii et Spiritus sancti! Quasi nos Pater mobiliter et
<pb n="0703"/>
passibiliter invitus genuerit, qui nos voluntarie genuit
verbo veritatis: aut Filius cum labore et fatigatione
coelum et terram creaverit? Aequentur ergo ista
opera secundum istos, vel Filio vel Spiritui sancto:
aut si nullo modo aequantur, quid profuit hoc dicere,
unde nulla fit quaestio; quod scilicet sine ullo labore
et fatigatione vel gignat Pater, vel faciat Filius? Videant
sane quomodo dicant, quod sola virtute sua
Filius fecerit Spiritum sanctum. Isto enim modo coguntur
fateri, aliquid fecisse Filium quod non viderit
Patrem facientem. An placet eis dicere, quod
etiam Pater fecerit Spiritum sanctum? Non ergo eum
sola virtute sua fecerit Filius. An alterum fecit prior
Pater, ut posset Filius facere quem fecit, qui non
potest facere nisi quod viderit Patrem facientem? Et
quid est, quod non alia similia, sed <hi>quaecumque Pater
facit, haec eadem Filius facit similiter?</hi> Si haec cogitare
conentur, procul dubio turbabuntur eis omnia, quae
sibi carnali cogitatione componunt.
</p>
        </div3>
      </div2>

<div2>
        <head>CAPUT XXIX.</head>
<div3>
          <head>27.</head>
          <p>
 Verum est autem quod <hi>Pater omnibus quae sunt, dedit ut essent; et ipse quod
est, a nemine accepit:</hi> 
 sed aequalitatem suam nulli dedit,
nisi Filio qui natus est de illo, et Spiritui
sancto qui procedit de illo. Quae cum ita sint, non
est ista, quam volunt isti, differentia Trinitatis;
quia indifferens in Trinitate natura, indifferens in
Trinitate potentia est: <hi>ut omnes honorificent Filium,
sicut honorificant Patrem,</hi> quod ipse ait <note>(Joan. V, 19,
23)</note>; et qui volunt pie vivere, Dominum Deum suum
adorent, et illi soli serviant, quod et antiquis patribus
Dei lege praeceptum est, nec ullo modo aliter
fieri potest, ut soli Domino Deo nostro ea quae Deo
debetur servitute serviamus. Ipsa est enim quae graece
appellatur <foreign xml:lang="greek">λατρεία</foreign>. Quod verbum ibi positum est,
cum diceretur, <hi>Illi soli servies <note>(Deut. VI, 13)</note>
          </hi>. Nullo
modo, inquam, hoc fieri potest, nisi ipse Dominus
Deus noster universa sit Trinitas. Alioquin istam servitutem,
quae latria dicitur, quam non debent servi
eis quos secundum carnem dominos habent, sed omnes
homines soli Domino Deo suo: hanc ergo servitutem
non exhibebimus Filio, si de Patre dictum est, <hi>Et illi soli servies;</hi> 
 aut non exhibebimus Patri, si de
Filio dictum est, <hi>Et illi soli servies.</hi> Jam vero si aliquibus
terrae molibus Spiritui sancto templum fabricaremus,
quis dubitaret ei nos latria, id est, ista
de qua nunc loquor servitute servire? Quomodo ergo
non ei servitutem, quae latria dicitur, exhibemus,
cui templum non facimus, sed nos ipsi sumus? Aut
quomodo non et ipse Deus noster est, de quo dicit
Apostolus, <hi>Nescitis quia templum Dei estis, et Spiritus
Dei habitat in vobis?</hi> Et paulo post: <hi>Glorificate
ergo Deum in corpore vestro <note>(I Cor. VI, 19, 20)</note>
          </hi>. Corpora
autem nostra, templum in nobis dicit esse Spiritus
sancti. Cum igitur et Patri et Filio et Spiritui
sancto ista, quae latria vocatur, servitute serviamus.
audiamusque legem Dei praecipientem, ut nulli alteri,
sed soli Domino Deo nostro hanc exhibeamus; procul
dubio unus et solus Dominus Deus noster est ipsa
<pb n="0704"/>
Trinitas, cui uni et soli talem servitutem pietatis
jure debemus.
</p>
        </div3>
      </div2>

<div2>
        <head>CAPUT XXX.</head>
<div3>
          <head>28.</head>
          <p>
 <hi>Sicuti nemo potest,</hi> inquiunt, <hi>sine Filio ad Patrem transire; ita et nemo potest sine
Spiritu sancto Filium in veritate adorare:</hi> 
 quasi et ad
Filium sine Patre quisquam possit venire, cum ipse
dicat, <hi>Nemo venit ad me, nisi Pater, qui misit me,
traxerit illum <note>(Joan. VI, 44)</note>
          </hi>; aut ad Spiritum sanctum
sine Patre et Filio pervenire possemus, qui eum
nobis sua conferunt gratia. Quid est enim aliud ad
eos venire, nisi eos habitantes in nobis habere? Hoc
enim modo et ipsi ad nos veniunt, cum Deus ubique
sit, et nullo corporali contineatur loco. Ipse Salvator
dicit de se et de Patre, <hi>Veniemus ad eum, et mansionem
apud eum faciemus <note>(Id. XIV, 23)</note>
          </hi>: et de Spiritu
sancto dicit, <hi>Nisi ego abiero, advocatus non veniet ad
vos <note>(Id. XVI, 7)</note>
          </hi>. Quid est ergo quod dicunt, <hi>Sicuti
nemo potest sine Filio ad Patrem transire, ita et nemo
potest sine Spiritu sancto Filium in veritate adorare;</hi> et
deinde subjungunt, <hi>Ergo in Spiritu sancto adoratur
Filius?</hi> Numquidnam haec indicant differentiam naturarum,
de qua inter nos et illos vertitur quaestio?
Nam si nemo potest sine Spiritu sancto Filium in veritate
adorare, et in Spiritu sancto adoratur Filius,
profecto veritas est etiam Spiritus sanctus: quia cum
in illo adoratur Filius, sicut ab eis dictum est, in veritate
adoratur. At ipse Filius ait: <hi>Ego sum veritas <note>(Id. XIV, 6)</note>
          </hi>.
Ergo et in se ipso adoratur, cum in veritate
adoratur. Ac per hoc et in se et in Spiritu
sancto adoratur Filius. Quis autem ita sit impius, ut
inde separet Patrem? Quomodo enim non et in illo
adoramus, in quo vivimus, movemur et sumus <note>(Act. XVII, 28)</note>?
Proinde adorari Filium in Spiritu
sancto, etiam nos dicimus: adorari autem Filium ab
Spiritu sancto, legant si possunt.
</p>
        </div3>
      </div2>

<div2>
        <head>CAPUT XXXI.</head>
<div3>
          <head>29.</head>
          <p>
 Nam <hi>per Filium glorificari
Patrem,</hi> quis negat? Sed et Filium glorificari per Patrem,
negare quis audeat: cui dicit ipse Filius, <hi>Glorifica
me;</hi> cui etiam dicit, <hi>Ego te glorificavi <note>(Joan.
XII, 28, et XVII, 5, 4)</note>
          </hi>? Glorificare autem, et honorificare,
et clarificare, tria quidem verba, sed res
una est, quod graece dicitur <foreign xml:lang="greek">δοξάζειν</foreign>: interpretum
autem varietate, aliter atque aliter positum est in
latino.
</p>
        </div3>
      </div2>

<div2>
        <head>CAPUT XXXII.</head>
<div3>
          <head>30.</head>
          <p>
 <hi>Spiritus sancti opus et diligentia
est,</hi> inquiunt, <hi>sanctificare, et sanctos custodire; et non
solum rationabilia, ut quidam putant, sed et irrationabilia
plura sanctificare: et eos qui ceciderunt propter
suam negligentiam, ad pristinum statum revocare; ignorantes
docere, obliviscentes admonere, peccantes arguere,
pigros hortari de salute sua cogitare et sollicite
agere, errantes ad viam veritatis deducere, infirmos
curare, et fragilitatem corporis per alacritatem animae
continere, et ad amorem pietatis et castitatis confirmare,
et omnes illuminare; super omnia fidem et charitatem
praebere singulis, pro studio quoque et diligentia, pro
simplicitate et sinceritate mentis, pro mensura fidei et
<pb n="0705"/>
merito conversationis, gratiam ad utilitatem dividere
et unusquisque in quo opere et proposito fuerit habilis,
in ipso ordinare.</hi> Facit haec quidem Spiritus sanctus:
sed absit ut sine Filio faciat. Quis enim sic deviet a
via veritatis, ut neget a Christo custodiri sanctos,
lapsos autem in statum pristinum reparari, ignorantes
doceri, obliviscentes admoneri, peccantes argui,
pigros hortari, errantes ad viam veritatis adduci, infirmos
sanari, caecos illuminari, et caetera quae isti
Spiritui sancto, tanquam solus ea faciat, tribuenda
putaverunt? Ut enim de caeteris, ne longum sit, taceam;
quomodo negabunt a Christo doceri sanctos,
quibus idem dicit, <hi>Nolite vocari ab hominibus rabbi;
unus est enim magister vester Christus <note>(Matth. XXIII, 8)</note>
          </hi>?
quomodo negabunt a Christo illuminari caecos, de quo
scriptum legunt, <hi>Erat lumen verum, quod illuminat
omnem hominem <note>(Joan. I, 9)</note>
          </hi>? Spiritus ergo sanctus,
sicut sine Christo non docet aut illuminat quemquam,
ita sine Christo non sanctificat quidquam. Illud autem
quod per prophetam Deus dicit, <hi>Ut sciant quia ego
sum qui sanctifico eos <note>(Exod. XXXI, 13)</note>
          </hi>; eligant a quo
dictum velint credere. Si a Patre, cur ab eo separant
opera Spiritus sancti, cum sanctificari sanctos ab
Spiritu sancto tanquam proprie ac separabiliter putant?
Si a Filio, saltem ab ipso non separent opera
sanctificatoris Spiritus sancti. Si ab Spiritu sancto,
Deus est etiam Spiritus sanctus, quod illi nolunt, qui
per Prophetam dixit, <hi>Ut sciant quia ego sum qui sanctifico
eos.</hi> Si autem, quod melius intelligitur, vox illa
ipsius Trinitatis est per Prophetam, nullo dubitante,
unus est Deus Pater et Filius et Spiritus sanctus, ex
quo omnia, per quem omnia, in quo omnia; ipsi gloria
in saecula saeculorum. Amen <note>(Rom. XI, 36)</note>.
</p>
        </div3>
      </div2>

<div2>
        <head>CAPUT XXXIII.</head>
<div3>
          <head>31.</head>
          <p>
 Cum itaque fateamur fieri
ab Spiritu sancto, quae ab illo fieri commemoraverunt,
non est ex eo consequens quod adjungunt: <hi>Alium esse
a Filio Spiritum sanctum natura et ordine, gradu et affectu,
dignitate et potestate, virtute et operatione.</hi> Quandoquidem
nec hominum diversa natura est, quorum
separabilia opera esse possunt, quod Trinitatis esse
non possunt. Ordo autem, gradus, affectus, qui invenitur
in creaturae disparilitate et infirmitate, nullus
est in illa coaeterna et aequali et impassibili Trinitate.
Dignitas vero, potestas, virtus, quomodo non aequalis
est omnibus, qui et eadem et similiter operantur?
Quod enim dicunt eos operatione diversos, hoc omnino
falsum esse convicimus.
</p>
        </div3>
      </div2>

<div2>
        <head>CAPUT XXXIV.</head>
<div3>
          <head>32.</head>
          <p>
 Quod autem in isto sermone
subnectunt, <hi>Impossibile esse ut unus idemque
sit Pater et Filius, generans et nascens; cui testimonium
perhibetur, et qui testimonium perhibet; major, et
is qui majorem confitetur; is qui ad dexteram sedet aut
stat, et is qui sedis dat honorem; qui missus est, et is
qui misit; nec discipulus et doctor, ut ipse docuit dicens,
 « Sicuti docuit me Pater, sic loquor</hi> »  <note>(Joan. VIII,
28)</note>: <hi>similis et imitator, et is cujus est similis et quem
imitatur; is qui orat, et is qui exaudit; is qui gratias
<pb n="0706"/>
agit, et is qui benedicit; is qui suscipit mandatum, et
is qui dedit mandatum; minister, et praecipiens; supplex,
et eminens; subditus, et superior; unigenitus, et
ingenitus; sacerdos, et Deus:</hi> ex parte aliqua verissime
dicunt, sed ea contra Sabellianos, non contra Catholicos
dicant. Illi enim unum et eumdem dicunt Filium
esse qui Pater est: nos autem Patrem gignentem et
Filium genitum duas dicimus esse personas, sed non
duas diversasque naturas. Non ergo unus et idem est
Pater et Filius, sed unum sunt Pater et Filius. Quod
vero major est Pater, non pertinet ad naturam gignentis
et geniti, sed hominis et Dei: secundum
quam formam suscepti hominis, et ad dexteram Patris
sedet vel stat, et orat, et gratias agit, et sacerdos
est, et minister est, et supplex est, et subditus est:
secundum autem formam Dei, in qua aequalis est
Patri, unigenitus est et gignenti coaeternus. Et licet
sit <hi>primogenitus omnis creaturae, quia in illo condita
sunt omnia,</hi> priusque ille est genitus quam haec condita;
tamen sempiternus est sicut Pater, nec coepit
ex tempore. Nam et Patrem rectissime dicimus priorem
esse quam universa quae condidit, quamvis genitus
non sit. Nihil enim tam primum, quam id ante
quod nihil est. Sed sicuti nihil est ante Patrem; ita
nihil est ante unigenitum Filium, Patri utique coaeternum.
Neque enim quia ille genuit, ille genitus est,
ideo est Pater tempore anterior. Nam si inter Patrem
gignentem et genitum Filium aliquod tempus est,
profecto tempus est ante Filium, et non est jam Filius <hi>primogenitus omnia creaturae,</hi> 
 quia et tempus utique
creatura est: nec <hi>omnia per ipsum,</hi> si tempus
ante ipsum; sed <hi>omnia per ipsum <note>(Coloss. I, 15, 16)</note>
          </hi>,
nullum ergo tempus ante ipsum. Ac per hoc, quemadmodum
ignis et splendor qui ex igne gignitur et
circumquaque diffunditur, simul esse incipiunt, nec
genitus a gignente praeceditur: sic Deus Pater et
Deus de Deo Filius esse simul incipiunt, quia pariter
sine ullo initio temporis sunt, nec genitus a gignente
praeceditur. Et sicut ignis gignens et splendor genitus
coaevi sunt; ita Deus Pater gignens et Deus Filius
genitus coaeterni sunt. Sed quia iste est de illo, non
ille de isto, ideo et mandatum accipit a Patre, cum
mandatum ipse sit Patris; et docet eum Pater, cum
ipse sit paterna doctrina. Sic enim accipit a Patre
vitam, cum sicut Pater ipse sit vita: ita est et Patri
similis, ut in nullo sit omnino dissimilis. Testimonium
vero cum invicem sibi perhibeant Pater et Filius,
quomodo isti alterum eorum faciant testimonium
perhibentem, et alterum cui testimonium perhibeatur,
ignoro. Nonne Pater dicit, <hi>Hic est Filius meus dilectus <note>(Matth. III, 17)</note>
          </hi>?
Nonne Filius dicit, <hi>Testimonium
perhibet de me, qui misit me, Pater <note>(Joan. VIII, 18)</note>
          </hi>?
Cur ergo eos ita distinguunt, ut Patrem dicant cui
testimonium perhibetur, et Filium qui perhibet? Cur
usque ad ista sunt vani, usque ad ista surdi, usque ad
ista caeci? De Patre autem mittente et misso Filio,
jam in superioribus hujus disputationis partibus satis
abundeque tractatum est.
</p>
        </div3>
      </div2>

<div2>
        <head>CAPUT XXXV.</head>
<div3>
          <head>33.</head>
          <p>
 Nunquam sane, ut impietas
<pb n="0707"/>
ista delirat, <hi>Pater praescius erat se unigeniti Dei
Patrem futurum:</hi> quia nunquam non Pater erat, habens
Filium coaeternum, et generans sine tempore
per quem condidit tempora. Et sicut Deum se non
praescivit futurum quod semper erat; sic nec Patrem,
quia cum Filio semper erat: <hi>nec magno Filio major,
nec bono melior;</hi> quia non Patri tantum, sed universae
Trinitati dictum est, <hi>Tu es Deus solus magnus <note>(Psal.
LXXXV, 10)</note>
          </hi>. Nec de Patre tantum, sed de universa
Trinitate recte intelligitur dixisse idem Filius, <hi>Nemo
bonus, nisi unus Deus <note>(Marc. X, 18)</note>
          </hi>; quando eum
appellavit magistrum bonum, qui eum nondum intelligebat
Deum: tanquam diceret, Si vocas bonum, intellige
Deum; nemo enim bonus, nisi unus Deus. Trinitas
ergo unus Deus solus magnus et bonus, cui uni et
soli, sicut praecipit lex ejus, illa quae latria dicitur
servitute servimus.
</p>
        </div3>
      </div2>

<div2>
        <head>CAPUT XXXVI.</head>
<div3>
          <head>34.</head>
          <p>
 Absit autem ut dicamus,
humilitatis, non veritatis gratia Filium aliquando sic
loqui, ut se Patri subjiciat eumque majorem esse testetur.
Novimus quippe in Filio formam servi, non
fictam simulatamque, sed veram: propter quem scilicet
humanum habitum, et propter quod ipse de
Patre, non Pater de illo Deus est, dicit illa omnia, de
quibus isti occasionem accipiunt, diversas Patris et
Filii credere ac praedicare naturas. Et cum se tanta
ista voragine impietatis immergant, nos tanquam opprobrio
novi nominis Homousianos vocant. Ita enim
sese habet catholicae veritatis antiquitas, ut ei omnes
haeretici diversa nomina imponant, cum ipsi sua singula,
sicut ab omnibus appellantur, obtineant. Ariani
quippe et Eunomiani, non alii haeretici, nos vocitant
Homousianos, quia contra eorum errorem, graeco
vocabulo <foreign xml:lang="greek">ὁμοούσιον</foreign> defendimus Patrem et Filium et
Spiritum sanctum, id est, unius ejusdemque substantiae,
vel, ut expressius dicatur, essentiae, quae <foreign xml:lang="greek">οὐσία</foreign>
graece appellatur: quod planius dicitur, unius ejusdemque
naturae. Et tamen si quis istorum qui nos
Homousianos vocant, filium suum non cujus ipse
esset, sed diversae diceret esse naturae, exhaeredari
se ab eo mallet filius quam hoc putari. Quanta itaque
impietate isti caecantur, qui cum confiteantur unigenitum
Dei Filium, nolunt ejusdem naturae cujus
Pater est confiteri, sed diversae atque imparis et
multis modis rebusque dissimilis, tanquam non de
Deo natus, sed ab illo de nihilo sit creatus; ac per
hoc et ipse creatura sit, gratia filius, non natura?
Ecce qui nos quasi macula novi nominis vocant Homousianos,
<pb n="0708"/>
nec se ipsos, cum ista sentiunt, intuentur
insanos.
</p>
        </div3>
      </div2>

<div2>
        <head>CAPUT XXXVII.</head>
<p>Quod autem ante omnia saecula
natum fatentur Filium, quomodo non sibi ipsi
contrarii sunt, eum natum dicere ante omnia saecula,
cujus nativitati anteponunt aliquid temporis; quasi
non aut saecula aut saeculorum partes quaecumque
sint tempora?</p>
<p>Quod vero dicit Apostolus, etiam in futuro saeculo
Patri Filium subjectum futurum, ubi ait, <hi>Tunc et ipse
subjectus erit ei qui illi subjecit omnia <note>(I Cor. XV, 28)</note>
          </hi>;
quid mirum, quandoquidem illa in Filio forma humana
mansura est, qua semper major est Pater? Quamvis
non defuerint, qui illam tunc Filii subjectionem,
ipsius humanae formae in divinam substantiam commutationem
intelligendam putaverint, tanquam hoc
cuique rei subjiciatur, quod in eam vertitur et mutatur.
Sed nos quid hinc sentiamus ostendimus, magis
ideo dixisse Apostolum etiam tunc Patri Filium subjectum
futurum, ne quis in eo putaret spiritum et
corpus humanum aliqua conversione periturum: <hi>ut
sit Deus omnia,</hi> non tantum in illius forma hominis,
sed, <hi>in omnibus,</hi> id est, ut ad habendam vitam, et
satiandum in bonis desiderium nostrum, natura divina
sufficiat. Tunc enim Deus omnia erit in omnibus,
cum praeter ipsum nihil omnino habere velle
coeperimus. Omnia quippe ipse nobis erit, quando
ipso sufficiente nihil deerit.
</p>
      </div2>

<div2>
        <head>CAPUT XXXVIII.</head>
<p>Jussum vero <hi>obaudisse Filium
antequam acciperet carnem,</hi> unde isti existiment nescio.
An accipere carnem jussus est, ut hoc videatur
fecisse jussus, quod fecit missus? Iterum ergo ad illa
redeant, quae superius disputata sunt, et quaerant
atque inveniant, si possunt, Pater unico Verbo quo
alio jusserit verbo; et utrum dignum fuerit ut temporali
jubentis verbo Verbum subderetur aeternum:
atque hinc intelligant quia non eum Patris jussio,
tanquam suae non fuerit potestatis, <hi>sed semetipsum
exinanivit, formam servi accipiens.</hi> Quod autem <hi>humiliavit
semetipsum, factus obediens usque ad mortem <note>(Philipp. II, 7, 8)</note>
          </hi>,
jam utique acceperat carnem.</p>
</div2>

<div2>
        <head>CAPUT XXXIX.</head>
<p>Arbitror me ad omnia respondisse
quae continet Arianorum sermo, qui nobis ut
ei responderemus, a quibusdam fratribus missus est.
Qui ut posset inspici ab iis qui haec legunt, et utrum
ad omnia responsum fuerit explorare desiderant,
huic eum nostrae disputationi praescribendum putavimus;
ut prius legatur ipse, ac deinde nostra responsio.
Quoniam non ubique textum verborum ejus
interposuimus; ne nimis longum faceremus hoc opus
nostrum, quod tandem isto fine concludimus.
</p>
</div2>
</body>
  </text>
</TEI>