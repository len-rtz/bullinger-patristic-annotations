<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De altercatione Ecclesiae et Synagogae</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 42</title>
           <idno>AugHip.DeAlEcE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De altercatione Ecclesiae et Synagogae</head>
<p>
          <pb n="1131"/>Duarum matronarum vobis censoribus causam videor
suscepisse: utraque negotia magnis lateribus panditurus,
ut quidquid ex judicio vestro veritas expostulata
diremerit, id una de duabus observet. Idcirco in
hoc coetu vestro jus recito, tabulas offero. Lege agatur,
quia de possessione contentio est: et revolvere
imperiali sanctione sententias non morabor, ut quidquid
veritatis ordo perspexerit, juxta legem divinitus
datam consessus vestri sententia promulgetur. Una
quibusdam temporibus adulterio deprehensa possessionis
nostrae praecoqua pervasione jura temeraverat:
alia merito castitatis per sententiam donatoris, possidentem
illam quae auribus vestris videtur exacta, nonnulla
apud saeculum prius clandestina fraude privaverat:
redhibitione compellitur quotidie reddere; et
adhuc quantum reddiderat debet. Totum enim, quidquid
possessioni defenderat, abjuramus. Ergo si causae
faciem, si frontem parabolae vultis audire: Gentes
haereditatem nostram, possessionem, et terminos
terrae nobis augustali jure concessam, potens quondam,
dives auro mulier Synagoga pervasit. Mox supplicavimus,
preces retinemus in manibus, introductio
protinus fundi, habita possessio in nostro jure consistit.
Resolvi nolumus tamen, quidquid ornamentorum
mulier inquieta pervasit. Quae cum postularetur ut
redderet, lentius quam deberet exsolvit. Nunc ergo
ad hanc matremfamilias et viduam, nostra materfamilias,
hoc est ad Synagogam,</p>
<p>ECCLESIA dixit: Recita quid merueris, et ego quid
meruero, recitabo.</p>
<p>SYNAGOGA respondit: Prophetae ad me omnes venerunt,
quod tu diffiteri non poteris.</p>
<p>ECCLESIA dixit: Certum est quod Prophetae, dum ad
te veniunt, remorandi pro tempore velut ad hospitam
cucurrerunt: nam probo eosdem sponsi mei juvenes
metatores, scilicet Christi gerulos litterarum, mandatorum
etiam portitores, invidiae causa a te fuisse interfectos.
Numquid si ad te venissent, a te quispiam
eorum potuisset occidi? Sed quia ad me veniebant,
causa zeli homines meos recipi cum non sustineres,
gladio et fustibus affecisti.</p>
<p>SYNAGOGA respondit: Etiam si istud quod asseris
feci, recte et honeste peccavi: quia ego regem noveram,
cujus litteras frequenter acceperam: et tu silvicola
quaerebaris, quae Barbarorum ritu, rure, collibus,
intra invia vel secreta agresti quondam tugurio commanebas.
Nam quid te aliquando rusticius fuit? Tu
cum gentibus, cum quibus ego saepe pugnavi, pastorali
more balantia, credo, pecora sequebaris: ego
sceptro et legionibus fulta, apud Jerosolymam purpureo
amictu regnabam; ego Romanum possidebam
imperium; ego reges, milites, et alienigenarum gentium
duces occidi: mihi Persa et Indus aurum, gemmas,
ebur, argentum et sericum, totasque opes advexit:
tu montana, rustica, apta pecoribus; tu pressis
in vallibus tantum diversabare sollicita; tu ex vasta
rupe condensior, cui rimosus lapis timidum quondam
praestabat hospitium, lac de caseo, vaccinia cum
glande mandebas: ego Pharaonem in suis curribus,
ego Aegyptios, ego Chananaeos, Jebusaeos, et Cethaeos,
et Pheresaeos reges occidi.</p>
<p>ECCLESIA dixit: Recognosco quae loqueris, et laudes
tuas diffiteri non possum. Scio quia urbis tuae et
ambitiosa fora et Capitolia celsa vidisti: armorum
tuorum impressio, et fulgentia clypeorum signa, spicula,
enses, jacula missorum telorum, expressus
<pb n="1132"/>
equestrium exercituum gemitus, magnos ornatus duces
et tyrannos stravit. Scio potentiam tuam, quam
Jerosolyma illa pompatili fastu ructuabat. Scio enim
quia tibi quondam Romanus orbis intremuit, et terra
gentium palpitavit. Sed memor esse debes quid propter
unam mulierem Dinam feceris in Sichem: imbelles
homines, et innocentiae suae honore fulgentes, latronum
ritu vastasti <note>(Gen. XXXIV, 26)</note>.</p>
<p>SYNAGOGA respondit: Potestas regni permissae libertatis
accepit audaciam. Numquid in eo peccasse
me credis, si sub imperio meo maculavi quos volui,
aut meos forsitan rebelles occidi? Qui potestatem
regnandi dederat, faciendi utique quidquid vellem indulserat
dignitati. Aut dic mihi: si legem non habet
qui proprio regnat imperio, et qui possidet totum,
necesse est ut regni potentiam quocumque volet extendat.</p>
<p>ECCLESIA dixit: In eo gaudeo me sublimatam, quod
celsis celsior sum facta, et regna regnantium disjeci:
et ecce sub pedibus meis purpurata quondam regina
versaris. Ille est enim rex regum, qui eidem imperare
coeperit, quae se viderit aliquando regnasse. Regnasti,
fateor: Romana tibi terra subjacuit, reges et principes
ceciderunt; et si quando conflixeras, captivus hostis
succubuit. Noli irasci, si tu quae fueras domina,
mihi facta videaris ancilla.</p>
<p>SYNAGOGA respondit: Quia te tanto praeconio declarasti,
proba ancillam, et dominam recognosco.</p>
<p>ECCLESIA dixit: Habeo tabulas, recito testamentum,
quod scriba quondam tuus vates scripsit, et Aaron
magistratu praesente signavit.</p>
<p>SYNAGOGA respondit: Scio Testamentum sub regno
meo conscriptum, sed volo discere ubi me dictator
voluminis servire mandavit.</p>
<p>ECCLESIA dixit: Lege quid Rebeccae sit dictum, cum
pareret: <hi>Duae gentes in utero tuo sunt, et duo populi de
ventre tuo dividentur, et populus populum superabit, et
major serviet minori <note>(Id. XXV, 23)</note>
          </hi>. Certe majorem te
paulo ante dixisti regnasse, triumphasse, sceptrum
tenuisse, purpuram possedisse; me minusculam vallibus
delituisse quondam, vel in collibus habitasse
saxorum: te auro, ornamento, bysso, serico, gemmis
claruisse nobilibus; me minorem pecorum lacte vixisse.
Ego oves et pecora, tu militem possidebas. Inde
est quod ego minor atque pauperior, tu major et dives
subjugata mihi, eligas populo servitura minori.</p>
<p>SYNAGOGA respondit: Recognosco titulum Testamenti,
video litteras quas ipsa in thesauro meo et in
bibliotheca servavi. Sed dicito mihi, quomodo tibi
servio, quae adhuc filios meos liberos esse recognosco.
Vacant negotiis, navigandi potestas est libera,
compedes nesciunt, nullus vineam laboriosae necessitatis
fossura discerpit, nescio an tibi sim servitute
subjecta.</p>
<p>ECCLESIA dixit: Testamentum recolis, apices recognoscis,
et adhuc non recipis servitutem!</p>
<p>SYNAGOGA respondit: Dic tu mihi quod asseris. Recognosco
Moysen, audio, et refugere non possum:
sed qualiter tibi serviam scire non possum.</p>
<p>ECCLESIA dixit: Mutare te non potes; semper negas
et fallis, semper de falsitate contendis. Certe regnasse
te ante dixisti, cum populus Israel locum tenuisset
imperii. Si adhuc regnas, liberam te esse cognosce,
et necdum mihi servitute subjectam. Alioquin si recte
populo Israel christianus populus regnat, constat te
<pb n="1133"/>
ancillam esse, non liberam, quam video servituti subjectam.
Respice in legionibus signa, nomen Salvatoris
intende, christicolas imperatores adverte, et considera
te de regno esse discussam: et nobis juxta Testamenti
fidem quod servas, confitere: tributum mihi
solvis, ad imperium non accedis, habere non potes
praefecturam. Judaeum esse Comitem non licet; senatum
tibi introire prohibetur; praefecturam nescis; ad
militiam non admitteris; mensas divitum non attingis;
charismatis ordinem perdidisti: totum tibi non
licet; cui etiam ad manducandum, ut vel male viveres,
paucula condonamus. Ergo si iis quae summa,
quae prima sunt, caruisti, lege quid Rebeccae sit dictum,
cum geminos pareret: <hi>Duae gentes in utero tuo
sunt, et duo populi de ventre tuo dividentur, et populus
populum superabit, et major serviet minori.</hi> </p>
<p>SYNAGOGA respondit: Quid tamen feceram, ut me
divinitas de regno discuteret, et privaret imperio?</p>
<p>ECCLESIA dixit: Si tu ut graviter peccasti, tam
gravis poena sit servitutis sub interitu mortis debitae,
nec ancilla potes esse, nec libera. Nam cum primum
Moyses in monte Sina charaxatas decalogo duplices
tabulas accepisset, vos contra Deum idola poposcistis,
dicentes ad Aaron: <hi>Fac nobis deos qui nos antecedant <note>(Exod. XXXII, 1)</note>
          </hi>.</p>
<p>SYNAGOGA respondit: Hic me miseram errasse cognosco:
sed mox eos qui idola poposcerunt, usque ad
ultimam mortem damnationis pervasit interitus. Quid
ergo posteri fecerunt, si mox illi seniores qui istud
admiserant, poenae suae merita susceperunt?</p>
<p>ECCLESIA dixit: Certum habeo quod legisti: sed
quae legeris retinere non poteris, et ipsum agnosco.
Sed recole scriptum, <hi>Et annuntient filii filiorum suorum,
quoniam peccata parentum eorum in filiis creverunt,
et non laxabo illis, dicit Dominus <note>(Jerem. XXXII,
29)</note>
          </hi>. Et alibi ait, <hi>Parentes uvas acerbas manducaverunt,
et filiis dentes stupuerunt <note>(Ezech. XVIII, 2)</note>
          </hi>.</p>
<p>SYNAGOGA respondit: In quo tibi plaudis, sub cujus
regno imperium tenes, prius ad me, vel in populo
meo Christus advenit.</p>
<p>ECCLESIA dixit: Sic erat dignum, ut totum quidquid
fuerat astruendum, divina sapientia praeveniret.
Si enim ad me Christus principaliter advenisset, et te
sub adventu ipso primae nativitatis repudiare voluisset,
hodie diceres, Non venit ad me, nescivi quid colerem;
nam si et in populo meo dignatus fuisset accedere,
quem Prophetae Deum dixerant, confiterer.
Ad te venit, mortuos tuos virtutum imperio suscitavit,
loquaces praestitit mutos, gressibus reddidit claudos,
caecos oculavit, paralyticos absolutis artubus expedivit,
leprosos sanitati restituit: et non esse Deum,
quem Deum legeras, profana mente dixisti. Idcirco,
quia dixisti Salvatorem et Dominum prius ad te venisse
recolo, et elogio tuo rursus contendo. Lege
quid tibi Esdras ex persona Salvatoris scripsit: <hi>Ad
meos veni, et me mei non receperunt. Quid tibi faciam,
Jacob? Noluit me audire Juda, transferam me ad alteram
gentem <note>(IV Esdr. I, 24)</note>
          </hi>. Unde vides te non debere
gloriari quod videris Christum. Major enim causa
criminis est videre cui servias, et contemnere cui debeas
servitutem. Defenderes forsitan te, si diceres,
Non novi Dominum, nescivi Prophetas fuisse mentitos.
Attamen et Prophetae dixerunt, et ipsum Dominum
quem Prophetae cecinerant, cum suis mirabilibus
agnovisses, et miserabili refutatiuncula blasphemasses:
vides te sub tanti criminis reatu excusare non posse.</p>
<p>SYNAGOGA respondit: Dixerant quidem Prophetae
esse venturum, sed unctum Dei, sed puerum sanctum
de virgine. Unde an ipse Dominus venire velit, penitus
ignorabam.</p>
<p>ECCLESIA dixit: Recte ergo Isaias ait, <hi>Vade et dic
populo isti, Aure audietis, et non intelligetis; et videntes
videbitis, et non cognoscetis. Incrassavit enim cor populi
hujus, et auribus graviter audierunt, et oculos suos
clauserunt, ne forte videant oculis, et auribus audiant,
<pb n="1134"/>
et corde intelligant, et revertantur, et curem illos <note>(Isai. VI, 9)</note>
          </hi>.
Nam et Jeremias ait, <hi>Me dereliquerunt
fontem aquae vivae, effoderunt sibi lacus detritos, et
non potuerunt aquam portare <note>(Jerem. II, 13)</note>
          </hi>. Et quid
adjecit idem propheta? <hi>Milvus cognovit tempus suum;
turtur et hirundo, grues, passeres custodierunt tempora
introitus sui: populus autem meus me non cognovit <note>(Id.
VIII, 7)</note>
          </hi>. Nam et in Salomone credo quod legeris, qui
ait, <hi>Quaerunt me mali, et non inveniunt: odio enim
habuerunt sapientiam, sermonem autem Domini non receperunt <note>(Prov. I, 28, 29)</note>
          </hi>.
Vides ergo te Deum Dei
Filium blasphemis oculis et profano pectore rejecisse.
Ergo si legis Isaiam, legis Prophetas, Deum Christum
frequenter audisti: sic enim ait, ut tibi et de virgine,
et de filio, sicuti ipsa dixisti, respondeam: <hi>Pariet
virgo filium, et vocabitur nomen ejus Emmanuel, quod
interpretatur, Nobiscum Deus <note>(Isai. VII, 14)</note>
          </hi>. Et David
ait, <hi>Propterea unxit te, Deus, Deus tuus <note>(Psal. XLIV,
8)</note>
          </hi>. Et in Genesi sic ait: <hi>Et fecit Deus hominem ad
imaginem suam <note>(Gen. I, 27)</note>
          </hi>.</p>
<p>SYNAGOGA respondit: Nolo te in tanto plausu efferant
lectiones; sed ad illud convertere, quod mihi
arbitror profuturum. Respice te nec Legem accepisse,
nec circumcisionem meruisse, in quo signo Gentilitas
segregatur. Inde est quod est signum meum habeo,
et legem quam Moyses protulit, non amitto.</p>
<p>ECCLESIA dixit: Legem te accepisse testaris, sed
legem Veteris Testamenti: ego autem Evangeliorum
novam legem accepi. Et ut scias veterem novitate
compressam, lege Isaiam qui tibi ait: <hi>Illa vetera
transierunt, ecce facta sunt nova, nunc orientur <note>(Isai.
XLIII, 19)</note>
          </hi>. Nam quod dicis te in salutem populi circumcisionis
signaculum accepisse, hodie probo stultitiam
tuam fuisse deceptam. Si ergo per circumcisionem
aeternitas donabatur, vides te caput accepisse,
non pedes, et uno oculo vel una manu fuisse truncatam;
mediam vixisse, et mediam fuisse emortuam.
Nam si dicis populum tuum in signo tuae passionis
esse salvandum, quid facient virgines tuae, quid facient
viduae, quid matres etiam Synagogae, si circumcisionis
signum populo ad aeternam vitam profecisse
testaris? Ergo Judaeas feminas habere non decet; viri
enim circumciduntur, mulieres autem praeputium
non admittunt: ergo salvae esse non possunt, si circumcisione
salvamini. Vides ergo te viros, hoc est
circumcisos habere posse Judaeos; mulieres autem,
quae circumcidi non possunt, nec Judaeas, nec Christianas,
sed paganas esse profiteor. Audi, doceo te
clarissime circumcisionis insignia, quam circumcisionem
si accipere potuisses, nunquam prodigium de
regno perpeti cecidisses. Respice quod Jeremias ait: <hi>Haec dicit Dominus viris Judaeis qui habitatis in Jerusalem,
Renovamini inter vos novitate, et ne seminaveritis
in spinis: circumcidite vos Deo vestro, et circumcidite
praeputium cordis vestri 
 <note>(Jerem. IV, 3, 4)</note>
          </hi>. Quod
et ipse Moyses ait, quem tu similiter sequebaris, licet
mihi mandata portaret: <hi>Erit,</hi> inquit, <hi>in novissimis
diebus, circumcidet Deus cor tuum, et cor seminis tui
ad Dominum Deum tuum amandum <note>(Deut. XXX, 6)</note>
          </hi>. Et
apostolus Paulus ait, <hi>Circumcisi estis circumcisione
non manu facta, non in exspoliatione carnis, sed in
circumcisione Christi <note>(Coloss. II, 11)</note>
          </hi>. Quid ad haec
dicimus, Synagoga? Ecce non carnis, sed cordis
circumcisio mandabatur, scilicet ut vitia cordis incideres,
ut libidinem desecares, ut idololatriae
caput auferres, ut tunicam fornicationis scinderes.
Quia ait propheta, <hi>In lapide moechata es et in
ligno <note>(Jerem. III, 9)</note>
          </hi>. Vides ergo te non accepisse in
signum salutis circumcisionem, sed in signum potius
pudoris et turpitudinis. Nam putas signum esse quod
vestitu tegitur, quod prae verecundia non profertur,
quod uxori tantummodo debitum esse cognoscitur;
quia officina et mulieres tuas depilato capite ac decalvato
in asinis saepe vidi damnatas? Utique si signum
salutis est illud quod adulteram stupravit, quod virginem
vitiando compressit; mulier quae de circumcisionis
salute sibi turpiter lusit, damnari non debet;
<pb n="1135"/>
nec ille puniri, qui adulteram de salutifero circumcisionis
signo compressam vel in mortem rejecit. Nescio
an illic signum salutis esse potuisset, unde facinoris
admissa damnantur. Populus autem meus signum salutis
in fronte gestando, totum hominem, viros ac
mulieres, de alto signaculi, casta de sublimibus et
publica libertate defendit.</p>
<p>SYNAGOGA respondit: Vellem addiscere ubi signum
frontis acceperis, vel quis propheta signum istud
quod dicis, hoc est signum frontis, signaculo sanctificationis
inciderit.</p>
<p>ECCLESIA dixit: Habes Ezechielem prophetam, qui
ex praesentia majestatis exclamat: <hi>Ite et caedite, et
nolite parcere oculis vestris. Nolite misereri senioribus;
juvenes, virgines, parvulos et mulieres interficite usque
ad internecionem: omnem autem super quem signum
scriptum est in fronte, ne tetigeritis <note>(Ezech. IX, 5, 6)</note>
          </hi>.
Idem quoque ipse propheta sic ait: <hi>Vade per mediam
Jerusalem, et notabis signum super frontem virorum,
qui ingemiscunt et moerent ob iniquitates quae fiunt in
medio ipsorum <note>(Ibid. 4)</note>
          </hi>. Item in Apocalypsi: <hi>Vidi
Agnum stantem in monte Sion, et cum eo centum quadraginta
quatuor millia, et habebant nomen ejus, et
nomen Patris ejus scriptum in frontibus suis <note>(Apoc.
XIV, 1)</note>
          </hi>. Vides ergo signum mihi datum, et insigne
crucis, quam, dimissa te atque derelicta, passio Salvatoris
ornavit.</p>
<p>SYNAGOGA respondit: De signo frontis interrogata,
crucis signaculum proposuisti, quasi vero antequam
Salvator venerit, vates antiquissimi insignia praedicaverint.
Et ideo dicito mihi, si legisti quod Christus
passurus esset, et in cruce penderet.</p>
<p>ECCLESIA dixit: Audi, Synagoga, et non ut docearis,
sed ut puniaris, adverte legem, et invenies ubi
Salvator manibus extensis crucem figuraliter prophetavit.
Et sic enim Isaias ex persona Salvatoris ait: <hi>Expandi manus meas tota die ad plebem contumacem
et contradicentem mihi, quae ambulavit vias non bonas,
sed post peccata sua 
 <note>(Isai. LXV, 2)</note>
          </hi>. Nam et Jeremias
ait: <hi>Venite, mittamus lignum in panem ejus <note>(Jerem.
XI, 19)</note>
          </hi>. Et in Deuteronomio, quia Pentateucho utebaris: <hi>Et erit,</hi> 
 inquit, <hi>Vita tua pendens ante oculos
tuos die et nocte <note>(Deut. XXVIII, 66)</note>
          </hi>. Sic et Psalmidicus
refert: <hi>Exclamavi ad te, Domine; tota die expandi ad
te manus meas <note>(Psal. LXXXVII, 10)</note>
          </hi>. Nam in Numeris,
hoc est, in Lege tua, quam tu prior acceperas, quod
Christus suspensus esset et in cruce penderet, sic ait: <hi>Non quasi homo Deus suspenditur, neque quasi filius
hominis minas patitur 
 <note>(Num. III, 19)</note>
          </hi>. Et alibi propheta
ait: <hi>Dominus regnavit a ligno <note>(Psal. XCV, 10)</note>
          </hi>.
Ecce miracula passionis, ecce speculum lucis, ecce
populi tui iniqua commenta, ut Deum Dei Filium in
crucem suspenderent.</p>
<p>SYNAGOGA respondit: Facta recolo, et dicta similiter
recognosco, sed quae tu es quae me increpare
videaris? Tu rustica, tu aliquando montana, tu Dei
legibus aliena, quae gentilico more vivebas: ego in
lege versabar, ad me Prophetae venerunt, mihique
jussa et praecepta portabant.</p>
<p>ECCLESIA dixit: Audi, Synagoga, audi vidua, audi
derelicta: ego sum quod tu esse non potuisti, ego
sum regina quae te de regno deposui, ego sum sponsa
quae derelictis idolis, de silva et de monte descendi:
ut ait Patriarcha tuus, <hi>Ecce odor filii mei sicut odor
agri pleni quem benedixit Dominus <note>(Gen. XXVII, 27)</note>
          </hi>.
Unde venis virgo cum lacte, cum floribus intemerata
juvencula, opaco de nemore, civis simplex, laeta,
pallio nivali composita? Sponsus meus speciosus prae
filiis hominum, rex regum, qui caput meum mitra
composuit, ac me protinus purpuravit, venientem
excepit.</p>
<p>SYNAGOGA respondit: Qualiter istud poteris comprobare,
quod et tu sponsa sis, et Christus in Lege
videatur sponsus?</p>
<p>ECCLESIA dixit: Si ad me principaliter Prophetae
cucurrissent, hodie diceres ignorasse Legem, non
habuisse Prophetas, nescire te quid esset scriptum.
<pb n="1136"/>
De tuis igitur Prophetis revincendam te recognosce.
Audi ergo quid Prophetae de sponso et sponsa mandaverint.
Nam sic Joel propheta ait: <hi>Canite tuba in
Sion, sanctificate jejunium, et indicite orationem, aggregate
populum, sanctificate Ecclesiam, excipite majores
natu, colligite parvulos et lactentes: procedat sponsus
de cubiculo suo, et sponsa de thalamo suo (Joel II, 15,
16)</hi>. Nam certum habeo quod tu illa es Jerusalem, de
qua et sponsus et sponsa, ut ait David: <hi>Et ipse tanquam
sponsus procedens de thalamo suo, exsultavit ut
gigas ad currendam viam. A summo coelo egressio ejus;
et occursus ejus usque ad summum ejus, nec est qui
se abscondat a calore ejus <note>(Psal. XVIII, 6, 7)</note>
          </hi>. Et in
Apocalypsi Joannes ait: <hi>Veni, ostendam tibi novam
nuptam, sponsam Agni. Et eduxit me in spiritu in
montem magnum, et ostendit mihi civitatem sanctam
Jerusalem descendentem de coelo, habentem claritatem
Dei <note>(Apoc. XXI, 9-11)</note>
          </hi>. Sic etiam ipse Joannes ait: <hi>Regnabit Dominus Deus omnipotens; exsultemus et laetemur,
demus ei claritatem; quoniam venerunt Agni
nuptiae, et uxor ejus se praeparavit 
 <note>(Apoc. XIX, 6, 7)</note>
          </hi>.
Vides ergo et sponsam et uxorem dictam fuisse per
Legem: sponsam, quod spondeo fidem me reddituram
Domino salvatori; uxorem, quod per conceptum
Baptismi spiritu maritante, filios uteri mei lavacro
turgente producam. In quo puerperio generationis
gratioris, spiritus et anima nuptiali societate
junguntur.</p>
<p>SYNAGOGA respondit: Illud scire desidero, ne forte
putes me oblitam fuisse quod dixeris, totum ut videar
scrutari, quid est quod Prophetam dixisse contendis,
quid est quod ait in Deuteronomio, <hi>Et erit pendens
Vita tua ante oculos tuos die et nocte <note>(Deut. XXVIII,
66)</note>
          </hi>.</p>
<p>ECCLESIA dixit: Non quod te doceam, eloqui vel
effari contendo; sed ne taciturnitas dubitationis lineam
ducat: ac per hoc de tuo te Testamento convinco.
Salvator enim die et nocte pependit in cruce, hoc est,
sexta feria per diem, et hujus diei per noctem usque
ad sabbatum, quo dixisti juxta Legem hominem in
ligno non licere pendere. Haec tibi interim, ut fecisti,
dicta esse videantur: nam ad causam veritatis, et ad
dogmatis nodum illud contemplare quod dicimus: <hi>Et
erit,</hi> inquit, <hi>Vita tua pendens ante oculos tuos die et
nocte.</hi> In una enim die fuit dies et nox. Lucem diei
subito tenebrarum horrore nocturna caligo distinxit:
sicut Salvator cum suspenderetur in ligno, ab hora
diei sexta usque ad horam nonam tenebrae factae sunt <note>(Matth. XXVII, 45)</note>,
nox lumen abstulit, et totam diem
feralis et luctuosa caligo caecavit. Vides ergo in una
die et diem fuisse, et noctem. Merito propter hanc
idem passionem in Deuteronomio ait: <hi>Et erit Vita tua
pendens ante oculos tuos die et nocte.</hi> </p>
<p>SYNAGOGA respondit: Ergo si in cruce suspensus
est, si pependit, si occisus est, quomodo resurrexit?
Quomodo tu illum asseris vivere, resurrexisse,
et in coelis in dextera Patris residere? Doce
ergo me, si mortem vicit, si resurrexit, qui videtur
occisus: ita tamen ut mihi quae dicis, de Prophetis
assignes.</p>
<p>ECCLESIA dixit: Audi, misera; audi, infelicissima;
audi, mulier parricida, quae adhuc de Christi morte,
de resurrectione subdubitas. Lege quid dixerit ex
persona Salvatoris David in psalmo quinto decimo: <hi>Non derelinques animam meam in inferno, nec dabis
Sanctum tuum videre corruptionem.</hi> 
 Quis est sanctus,
nisi Christus? Quis est incorruptus, nisi Filius Dei?
Sicut ait in psalmo vigesimo nono, <hi>Domine, deduxisti
ab inferis animam meam.</hi> Item in psalmo tertio, <hi>Ego dormivi, et somnum cepi; et exsurrexi, quoniam
Dominus suscepit me.</hi> 
 Et idem rursus David ex
persona Patris ad Filium ait, <hi>Exsurge, gloria mea,
exsurge: exsurgam diluculo <note>(Psal. LVI, 9)</note>
          </hi>. Nam, <hi>diluculo,</hi> 
quod ait, hoc est post diem tertiam, calcata
morte inferisque damnatis, reciduat vivus ex mortuis
venturus, ut ait Propheta: <hi>Ad vesperam demorabitur
fletus, et ad matutinum laetitia <note>(Psal. XXIX, 6)</note>
          </hi>.</p>
<p>
          <pb n="1137"/>SYNAGOGA respondit: Aliud interrogaveram, et aliud
immisisti: de resurrectione cognovi, et quod inferos
superavit addidici. Sed quoniam dixisti die tertia resurrexisse
Dominum Salvatorem, quod an fuerit factum,
ignoro.</p>
<p>ECCLESIA dixit: Scio quia memor es: sed poenitentiae
causa non vis confiteri quod nosti. Error
macerat conscientiam, et crimen memoriam tollit.
Audi ergo Christum ab inferis, ut nos vivificaret,
die tertia resurrexisse. Lege Osee prophetam, qui
ait, <hi>Vivificavit nos die tertia <note>(Osee. VI, 3)</note>
          </hi>. Et in Deuteronomio
sic ait: <hi>Dixit Dominus ad Moysen, Descende,
et sanctifica populum meum, sanctifica illos hodie
et cras, et lavent vestem suam, et sint parati in perendinum
diem,</hi> id est, in diem ultra crastinum; <hi>die enim
tertia descendet Dominus in monte Sina <note>(Exod. XIX, 10,
11)</note>
          </hi>. Et in Evangelio sic ait: <hi>Progenies nequam et
adultera signum petit, et signum non dabitur ei, nisi
signum Jonae prophetae. Quomodo enim Jonas fuit in
ventre ceti tribus diebus et tribus noctibus, ita erit Filius
hominis tribus diebus et tribus noctibus in corde terrae <note>(Matth. XII, 39, 40; Luc. XI, 29, 30)</note>
          </hi>.</p>
<p>SYNAGOGA respondit: Rocognosco, vera sunt quae
mihi teste prophetia narrantur. Nunc scire desidero
ubi sit, ubi lateat Christus, qui de terra resurrexit:
volo enim videre, si postea per Prophetas aliquid post
passionem vel post resurrectionem habeat potestatis.
Legi enim, ad salvandum populum venturum esse
Eliam unctum Dei.</p>
<p>ECCLESIA dixit: Ergo, misera, quod negare non
potes, confitere; et audi omnia quae veritas celare non
potest: tota se usque ad coelos claritatis libertas extendit.
Lege Danielem qui ait: <hi>Videbam in visione noctis,
et ecce in nubibus coeli quasi Filius hominis veniens venit
usque ad Veterem dierum, et stetit in conspectu ejus,
et qui assistebant obtulerunt eum. Et data est ei potestas
regia, et omnes reges terrae per genus, et omnis claritas
serviens ei: et potestas ejus aeterna, quae non auferetur;
et regnum ejus aeternum, quod non corrumpetur <note>(Dan.
VII, 13, 14)</note>
          </hi>.</p>
<p>SYNAGOGA respondit: Gloriam habere unctum Dei,
hoc est Christum, negare non possum: sed hoc mihi
dicito, si posteaquam passus est, et resurrexit, gloriam
istam adipisci potuit et tenere.</p>
<p>ECCLESIA dixit: Lege Isaiam prophetam, qui ex
persona Salvatoris ait: <hi>Nunc exsurgam, dicit Dominus,
nunc clarificabor et exaltabor, nunc videbitis,
nunc intelligetis, nunc confundemini, vana erit fortitudo
Spiritus vestri, ignis vos consumet <note>(Isai. XXXIII, 10)</note>
          </hi>.
Sed et David ait: <hi>Dixit Dominus Domino meo, Sede a
dextris meis, donec ponam inimicos tuos scabellum pedum
tuorum. Virgam virtutis tuae emittet Dominus ex Sion,
et dominaberis in medio inimicorum tuorum <note>(Psal. CIX,
1, 2)</note>
          </hi>.</p>
<p>SYNAGOGA respodit: Ergo et Deus et Filius
Dei.</p>
<p>ECCLESIA dixit: Utique, stulta. Qui de homine gignitur,
homo est, ita et qui de Deo oritur, Deus profecto
signatur.</p>
<p>SYNAGOGA respondit: Non assertionibus credo, sed
Lege revinci desidero. Non enim te, sed Prophetas
audire contendo.</p>
<p>ECCLESIA dixit: Respice quod Psalmidicus ait, et
scies Dominum Deum esse Salvatorem. <hi>Exsurgat,</hi> 
inquit, <hi>Deus, et dissipentur inimici ejus, et effugiant
qui oderunt eum a facie ejus. Sicut deficit fumus deficiant,
et sicut tabescit cera a facie ignis, sic pereant peccatores
a facie Dei. Cantate Deo, psallite nomini ejus,
viam facite ei qui ascendit super occasum, Dominus nomen
est illi. Qui producit vinctos in fortitudine, qui habitant
in monumentis <note>(Psal. LXVII, 2, 3, 5, 7)</note>
          </hi>. Et
rursus idem David: <hi>Exsurge, Domine, et judica terram,
quoniam tu haereditabis in omnibus gentibus <note>(Psal. XXXVII,
22)</note>
          </hi>. Et alibi: <hi>Deus deorum Dominus locutus est <note>(Psal.
XLIX, 1)</note>
          </hi>. Et, <hi>Pariet virgo Filium, et vocabitur nomen
ejus Emmanuel, quod est interpretatum, Nobiscum Deus <note>(Isai. VI, 9)</note>
          </hi>.
Et, <hi>Propterea unxit te, Deus, Deus tuus</hi> 
<pb n="1138"/> <note>(Psal. XLIV, 8)</note>.
Habes ergo et Deum, et Dominum, et
Regem.</p>
<p>SYNAGOGA respondit: Et Deum, et Dominum recognosco;
sed Regem mihi probari desidero.</p>
<p>ECCLESIA dixit: Stultissima mulierum, si Deum confiteris,
Regem fateri non debes? Aut numquid Deus
potest esse, nisi regnaverit? Omne regnum sub pedibus
Dei jacet; et quidquid regna tenent, majestas
possidet Dei. Ergo Regem dubitas, quem Deum profecto
cognoscis?</p>
<p>SYNAGOGA respondit: Non quidem dubito, sed volo
mihi Israel veritate signari.</p>
<p>ECCLESIA dixit: Lege David, et invenies in psalmo
septuagesimo primo: <hi>Deus, judicium tuum Regi da,
et justitiam tuam filio Regis.</hi> Et in psalmo septuagesimo
secundo ait: <hi>Deus autem Rex noster ante saecula,
operatus est salutem in medio terrae.</hi> Et in psalmo secundo: <hi>Ego autem constitutus sum Rex ab eo super Sion
montem sanctum ejus, annuntians imperium ejus.</hi> 
 Et
apud Malachiam sic ait: <hi>Rex magnus sum ego, dicit
Dominus, et nomen meum illustrabo apud gentes <note>(Malach.
I, 14)</note>
          </hi>. Et in psalmo nonagesimo sexto: <hi>Dominus
regnavit; exsultet terra, laetentur insulae multae.</hi> Et
alibi: <hi>Eructavit cor meum verbum bonum, dico ego
opera mea Regi <note>(Psal. XLIV, 2)</note>
          </hi>.</p>
<p>SYNAGOGA respondit: Praevenisti me, respondere
nihil possum: non assertione verborum, sed Lege videor
esse damnata.</p>
<p>ECCLESIA dixit: Interroga quaecumque volueris, et
ego te de tuo Testamento revincam.</p>
<p>SYNAGOGA respondit: Certe dicis te diffiteri non
posse, quod Christus Deus sit Abrahae, Deus Isaac, et
Deus Jacob. Utique Abraham Judaeus fuit, quomodo
ergo me dicis damnandam?</p>
<p>ECCLESIA dixit: Bene, quod jam coepisti reciprocare
sermones, et de obliquitate verborum per flexuras
parabolarum membra palpare. Nam et Petrus et Paulus
praedicatores mei, Judaei fuerunt, sed derelicta te,
ad fontem vitae aeternamque gratiam convenerunt.
Nam Abraham, quem nominasti cum paganus esset,
et idola confringeret, sic ad divinae majestatis amicitias
convolavit, inde incolumis jam Dei amicus, ad te
rursus accessit: sed et postmodum a te ad Gentes, hoc
est ad nos, iterum redire mandavit. Sic enim in
Genesi ait: <hi>Dixit,</hi> inquit, <hi>Dominus Deus Abrahae,
Exi de terra tua, et de cognatione tua, et de domo patris
tui, et vade in illam terram, quam tibi ostendero; et
faciam te in gentem magnam, et benedicam te, et magnificabo
nomen tuum <note>(Gen. XII, 1, 2)</note>
          </hi>. Vides ergo Abrahae
praeceptum, ut exiret de terra tua, et de cognatione
tua, et de domo patris tui; et veniret ad terram
Gentium, et princeps fieret super Gentes, et magnum
nomen acciperet. Nam et in figura Salvatoris benedixit
Isaac Jacob: <hi>Servient tibi,</hi> inquit, <hi>Gentes, et adorabunt
te principes, et eris dominus fratribus tuis, et adorabunt
te filii matris tuae <note>(Id. XXVII, 29)</note>
          </hi>.</p>
<p>SYNAGOGA respondit: Ergo omnes ad te venerunt,
et ego, quae tot et tantos filios habui, et filiorum
multitudine gloriata sum, ut derelicta despicior,
quae fui mater populis: aut si tibi ut plures filios
habeas in Lege mandatum est, probare debes ex
Lege.</p>
<p>ECCLESIA dixit: Nunc flecteris, nunc te antiquus
rigor extollit, mox et ad malitiam replicaris. Dicit
enim Dominus: <hi>Dilata locum tabernaculi tui, et aulaeorum
tuorum longas fac mensuras, et palos tuos confirma
adhuc in dextram tuam, et in sinistram extende:
et semen tuum gentes possidebit; et civitates desertas
inhabitabis. Noli timere, quia devicta es; neque verearis,
quia maledicta es: quoniam confusionem aeternam oblivisceris <note>(Isai. LIV, 2-4)</note>
          </hi>.
Fui utique maledicta, cum
idola sequerer; fui confusa, cum divinitatis mandata
nescirem; fui sterilis, quia Baptismum non habebam,
quo imperio majestatis filios enutrirem: nunc exaltata
sum in filios, et per Dominum Christum aeterna
regna suscepi. Merito et in <foreign xml:lang="greek">Βασιλειῶν</foreign>, id est, Regnorum,
ait: <hi>Sterilis peperit septem; et quae plurimos filios
<pb n="1139"/>
habebat, infirmata est <note>(I Reg. II, 5)</note>
          </hi>. Et Apostolus ad
septem Ecclesias epistolas mittit <note>(Apoc. II, 11)</note>. Et Jacob
accepit uxores duas, majorem Liam, oculis infirmioribus,
typum Synagogae; et minorem speciosam
Rachel, typum Ecclesiae: quae et sterilis diu mansit,
et postea peperit, et benedicta est <note>(Gen. XXIX, 23,
28)</note>. Merito ait in Genesi: <hi>Et dixit Dominus ad Rebeccam,
Duae gentes in utero tuo sunt, et duo populi de
ventre tuo dividentur; et populus populum superabit, et
major serviet minori <note>(Id. XXV, 23)</note>
          </hi>. Item apud Osee
prophetam: <hi>Vocabo,</hi> inquit, <hi>non populum meum, populum
meum, et non dilectam, dilectam <note>(Osee II, 24)</note>
          </hi>, etc.

</p>
      </div1>
</body>
  </text>
</TEI>