<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Contra Judaeos paganos et Arianos</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 42</title>
           <idno>AugHip.CoJuPaE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<note>
        <div1>
          <head>ADMONITIO IN SUBSEQUENTEM SERMONEM.</head>
<p>Iste quoque sermo sub Arianorum dominatu habitus est, eo tempore quo haereticis illis disputantibus, et Catholicos,
alios pollicitatione ac praemio, alios vi potentiaque deducere a fide nitentibus obsistere nullus audebat. <hi>Magnus tibi videris,</hi> 
 ait concionator, cap. 7, <hi>quia disputas nullo tecum altercante, nullo judice praesidente. Et dum
suffragatur tempus errori tuo, existimas te aliquid esse, cum nihil sis: et seductus multos seducere concupiscis, aliquos
pecunia, aliquos potentia.</hi> Id confer cum superiore sermone, cap. 7, quo etiam loco, nempe supra, col. 1115, lin.
11, Arianorum Ecclesiam <hi>speluncam</hi> dictam, ut hic cap. 22, observabis. De implenda professione renuntiationis
baptizati admonentur capp. 3 et 4, non secus atque in subdititiis sermonibus de Symbolo ad Catechumenos in
tomo 6. Alia loca illis, vel superiori sermoni similia praeterimus. Multa porro sunt delibata ex Augustino:
illud cap. 18, <hi>Numquid si magicis artibus fecit ut coleretur mortuus, magus erat antequam natus?</hi> est libri 1 de
Consensu Evangelistarum, cap. 11. Item illud cap. 13, <hi>Quid est, In medio duum animalium cognosceris, nisi
aut in medio duorum Testamentorum, aut in medio duorum latronum, aut in medio Moysi et Eliae cum eo in monte
sermocinantium?</hi> ductum est ex libri 18 de Civitate Dei capite 32. Inde etiam, cap. 23, translati huc Sibyllini
versus. Cum Gregorio in Evangel. homil. 33, id usurpat concionatur in sermonis exordio, <hi>Cum potius expediat
flere magis quam aliquid dicere.</hi> Itemque alia quaedam cap. 17 habet cum ejusdem homil. 10 in Evang. convenientia.
In cap. 15 dicit Virgilium poetam versu illo,
<l>Jam nova progenies coelo demittitur alto,</l>
testimonium Christo perhibuisse: quod Augustinus in epistola 104 ad Nectarium, n. 11, longe verius appellat <hi>carmen adulatorium, dictum viro nobili,</hi> 
 scilicet Pollioni. Dictionis barbariem monstrat Bernardus Vindingus in
Critico Augustiniano, et nonnulla velut inepta reprehendit, sed quae editionum erant vitia, correcta hic ex
Remigiano annorum octingentorum codice, in quo inscribitur <hi>Sermo sancti Augustini de Symbolo;</hi> ex Vaticanis
tribus, ex uno Bellovacensi abbatiae S. Quintini, ex Corbeiensi, etc.</p>


<div2>
            <head>CAPUT PRIMUM.</head>
<p> <hi>Christianae vigiliae.</hi> Inter pressuras
atque angustias praesentis temporis et nostrae
officia servitutis cogimur, dilectissimi, non tacere,
cum potius expediat flere magis quam aliquid dicere:
verumtamen ne quid minus lucri areae dominicae accedens,
dicatur nobis, <hi>Serve nequam et piger, tu erogares
pecuniam meam, et ego veniens cum usuris exigerem
eam <note>(Matth. XXV, 26, 27)</note>
              </hi>: peto Charitatem
vestram, ut quae ipse paterfamilias per nos vobis ministraverit,
libenter accipere dignemini: Apostoli
verba sunt, <hi>Nox praecessit, dies autem appropinquavit:
deponentes ergo opera tenebrarum induite vos arma lucis <note>(Rom. XIII, 12)</note>
              </hi>.
Expulsa itaque noctis caligine, effugatisque
tenebris peccatorum, radius veri luminis
fulgeat in cordibus nostris. Exigit enim a nobis ratio
hujus tantae congregationis, et noctis transactae vobis
reddere rationem, et istius diei de tanto sacramento
percepto veram sempiternamque demonstrare salutem.
Si enim opera transactae noctis consideremus,
et quid egerimus, Domino donante, explicare valuerimus;
inveniemus nos in nocte, non opera noctis,
sed diei peregisse. Neque enim delectatione somni
sopitos sensus nostros agnovimus, nec phantasmatibus
animas nostras illusas, nec ipsa corpora stramentorum
calore depressa in alto sopore requies inclinavit:
sed vigilando, orando, psallendo, contra
adversarium diabolum dimicando, et magnam lucem
infusam cordibus nostris sensimus, et in nocte opera
diei peregimus. Quid enim egimus in hac nocte? Diabolum
fugavimus, Christum introduximus. Quid egimus
in hac nocte? Captivatorem captivavimus. Quid
egimus in hac nocte? Tenebras diabolicas de cordibus
vestris exclusivimus, lumen verum hauriendum esse
demonstravimus. Quid actum est in hac nocte? Veniens
vera fortitudo alligavit fortem, et vasa domus
ejus diripuit <note>(Matth. XII)</note>. Quid actum est in hac nocte?
Exstirpata est superbia, introducta est humilitas.
Quid actum est in hac nocte? Princeps omnium vitiorum
expulsus est, fons omnium bonorum susceptus
est. Videtis, dilectissimi, quae bona habeatis praeparata,
et ex quo onere, vel ex quibus sarcinis peccatorum
relevamini ab isto qui vos vocat ut suscipiatis
jugum ejus lene, et sarcinam ejus levem <note>(Id. XI, 29)</note>: <hi>Deponentes itaque opera tenebrarum, induite vos arma
lucis.</hi> 
 Quid sit hoc, ex verbis Symboli quod modo
accepistis, vobis expositum esse cognoscite. Quid est, <hi>Deponite opera tenebrarum;</hi> 
 nisi, Renuntiate diabolo,
pompis, et angelis ejus? Et quid est, <hi>Induite vos arma
lucis;</hi> nisi, Credite in Deum Patrem omnipotentem?</p>
</div2>

<div2>
            <head>CAPUT II.</head>
<p> <hi>Diabolus qui sit.</hi> Prius tamen, dilectissimi,
discutiamus, qui sit, vel quid sit diabolus, et
quae sint pompae ejus, quibus renuntiantes, opera
deponimus tenebrarum: tunc demum, de Deo Patre
omnipotente, qui est vera lux, quantum ipse donaverit,
Charitati vestrae dicemus. Quid est diabolus?
Angelus per superbiam separatus a Deo, qui non stetit
in veritate, auctor mendacii, et a semetipso deceptus,
qui alterum decipere concupivit. Iste adversarius
effectus humani generis, inventor mortis,
superbiae institutor, radix malitiae, scelerum caput,
princeps omnium vitiorum, persuasor etiam turpium
voluptatum. Hic dum illum primum, Adam scilicet,
<pb n="1118"/>
patrem omnium nostrum intueretur, videretque hominem
ex limo terrae ad imaginem Dei factum, pudicitia
ornatum, temperantia compositum, charitate
circumdatum, immortalitate vestitum, aemulus atque
invidus haec hominem terrenum accepisse, quod ipse
dum esset angelus per superbiam cognoscitur amisisse,
invidit statim insatiabilis homicida, eosque nostros
primos parentes illis donis ac tantis bonis exspoliavit,
insuper et peremit. Namque, dilectissimi, cum
tanta bona homini diabolus abstulisset, pudicitiam,
continentiam, charitatem, immortalitatem, eumque
nudatum ac turpem reddidisset, obsitum suis pannis
deridens eum, suo dominio obstrinxit, atque ex illo
vinculo omnem prolem ejus sibimet obligavit. Turpes
enim pannos suscepit Adam, quando a diabolo exspoliatus
pudicitia, accinctus est impudicitia; amissa temperantia,
intemperans effectus est; perdita charitate,
malus inventus est; exspoliatus immortalitate, morti
propinatus est. Heu! quid perdidit, et quid accepit!
Ad hos etiam turpissimos pannos suos posteros
obligavit.</p>
</div2>

<div2>
            <head>CAPUT III.</head>
<p> <hi>Renuntiare satanae, quid.</hi> Renuntiemus
huic damnosae haereditati: pupilli effecti sumus.
Antequam exactor veniat, tam pessimae haereditati,
in qua sunt panni diaboli, pompae scilicet et angelis
ejus si quis renuntiare neglexerit; cum judex venerit,
sicut Evangelium loquitur, tradetur debitor exactori,
exactor autem debitorem in carcerem trudet. <hi>Amen
dico tibi,</hi> ait Dominus, <hi>non exies inde, donec reddas
novissimum quadrantem <note>(Matth. V, 26)</note>
              </hi>. Omne itaque
genus humanum tanquam pauperem et pupillum commendat
Scriptura divina, dicens Deo, <hi>Tibi derelictus
est pauper, pupillo tu eris adjutor.</hi> Ejusque adversarium
diabolum demonstrans, secutus adjunxit, <hi>Contere
brachium peccatoris et maligni <note>(Psal. IX, 14, 15,
sec. Hebraeos)</note>
              </hi>. Adsit itaque aliquis homo pius, et aliquam
misericordiam huic pupillo et pauperi exhibeat.
Ferocem enim atque callidum adversarium patitur, et
hic pupillus in causa sua deficit; quoniam eum suus
adversarius pravis actibus obligavit. Adhibeamus huic
pupillo idoneos defensores, et Apostolorum tanquam
jurisperitorum coelestium ei patrocinium subrogemus.
Quid est agendum apud tales pro tali? Apud
vos itaque, Petre, Paule, Joannes, caeterique sancti
consiliarii veri judicis, amici summae potestatis, causam
exponimus, quam optime nostis, hujus pauperis
et pupilli, generis scilicet humani, qui ex paterno chirographo
debitor inventus reus, atque constrictus ab
adversario detinetur: non est aliud, quemadmodum
huic subveniatur, nisi ex vestro consilio. Quid itaque
in hoc negotio vestrae serenitati videatur pro hujus
miseri libertate, ex communi tractatu unitam pro eo
dignamini proferre sententiam. Et vos enim astrinxerat
haec obligatio, nisi vobis gratia subveniret. Liberati
 liberate: consilium quod a vero judice accepistis,
promite; ut hoc sequatur qui captivus detinetur,
atque ex mala servitute per vestram defensionem ad
veram perveniat libertatem. Et haec est vox omnium.
<pb n="1119"/>
Quod fecimus faciat. Quid, obsecro, facturus est? Renuntiet
diabolo, pompis et angelis ejus: haec est illa
damnosa haereditas, cui renuntiare compellimur. Videtis,
dilectissimi, qualem sententiam protulerunt
nostri defensores.</p>
</div2>

<div2>
            <head>CAPUT IV.</head>
<p> <hi>Relapsus a Baptismo.</hi> Vigilet itaque
unusquisque, ne non ex toto renuntians post
professionem, apud cum diabolus suos pannos recognoscat:
et incipiat reus semper detineri, quem
Christus voluit sua gratia liberare. Nec sibi blandiantur,
qui post gratiam acceptam corrigi nolunt,
atque rursus ad illas suas pristinas redeunt voluptates.
Exspectatur enim dies judicii, aderit ille
aequissimus judex, qui nullius potentis personam accipiet,
cujus palatium auro argentove nemo corrumpet.
Astabunt omnes animae, ut referat unaquaeque
secundum ea quae per corpus gessit, sive bonum, sive
malum <note>(II Cor. V, 10)</note>. Praesto enim erit et adversarius
diabolus; recitabuntur verba professionis nostrae. Et
si talis inventus fuerit quisque, ut debitor ex hac vita
migret; exsultabit ille adversarius in conspectu severissimi
 judicis, superiorem se esse clamans, agens
talem causam apud talem judicem: Aequissime, inquit,
judex juste, judica: <hi>Justitia et judicium praeparatio
sedis tuae <note>(Psal. LXXXVIII, 15)</note>
              </hi>. Judica meum esse, qui
tuus esse noluit: meus est, mecum damnandus est.
Post renuntiationem utquid invasit pannos meos?
Quid apud eum impudicitia faciebat, cui ipse renuntiaverat?
Quid intemperantia, quid avaritia, quid ira,
quid superbia, quid caetera mea? Postremo, aequissime:
fugientem a me, confugientem ad te, postea cum
meis quibus renuntiaverat apprehendi, invasorem detinui:
in ipsa quodam modo mea possessione a me
apprehensus est. Quid enim in circo faciebat, atque
ibi furias, lites, insanas voces, inanesque victorias,
tum jam a se alienas sibimet dividebat? Quid in theatro
faciebat renuntiator turpium voluptatum? Quid in
amphitheatro crudelitates suis oculis intuendo? Thesaurizavit
sibi iram in die irae <note>(Rom. II, 5)</note>. Haec omnia
mea post renuntiationem invasit, meus esse voluit, et
mea concupivit. Judica, judica aequissime: quoniam
quem tu dignatus es tanto pretio liberare, ipse mihi
se postmodum voluit obligare. Poterit, dilectissimi,
os aperire is qui post professionem suam talis invenitur,
ut juste diabolo addicatur? Videte quid agatis,
filii mei, fratres mei; videte quid agatis, quomodo
hanc professionem vestram custodiatis. Contestamur
vos per ipsum judicem omnesque potestates coelestes,
quae et nos audiunt admonentes, et vos excipiunt profitentes,
ne in vacuum gratiam Dei accipiatis <note>(II Cor.
VI, 1)</note>, sed corde integro, tota virtute, perfecta fide
renuntiantes atque spernentes tam damnosam diabolicam
haereditatem, ne pupilli vel pauperes remaneatis.</p>
</div2>

<div2>
            <head>CAPUT V.</head>
<p> <hi>Triadis unitas.</hi> Credite in Deum Patrem
omnipotentem. Mutantes Patrem, mutate haereditatem.
Quis est iste Pater omnipotens? Patrem
quidem Deum, qui credimus, nostrum atque totius
mundi cognoscimus esse per gratiam; sed et proprium
ejus Filium quaerimus per substantiam: quoniam et
antequam ab illo mundus formaretur, Pater erat. Si
Pater erat, cujus Pater erat? Erat ei utique Filius ex
ipso cum ipso, hoc quod ipse, sed non ipse; quoniam
ille Pater, hic Filius: quoniam omnipotens Pater
omnipotentem Filium genuit de se, ita aequalem sibi,
ut totus maneret in se, et esset Pater Filii, et Filius
Patris, Deus ex Deo, dies ex die, lumen ex lumine:
nec tamen duo dii, aut duo dies, aut duo luminaria;
sed unus Deus, unus dies, unum lumen. Non capis
videndo, intellige credendo: munda oculos cordis;
imo potius ipsa lux quam desideras videre, mundet
cor tuum, ut sit a peccatorum tenebris mundatum: <hi>Beati</hi> 
 enim <hi>mundo corde, quia ipsi Deum videbunt <note>(Matth. V, 8)</note>
              </hi>.
Ecce extende aciem oculi cordis et vide,
et aurem cordis accommoda et audi. Pater enim et
<pb n="1120"/>
Filius duo sonant, sed cum ipse Filius dicit, <hi>Ego in
Patre, et Pater in me est <note>(Joan. XIV, 10)</note>
              </hi>, Verbum enim
Patris est Filius; Pater autem nunquam fuit sine
Verbo, quoniam <hi>In principio erat Verbum, et Verbum
erat apud Deum, et Deus erat Verbum: hoc erat in
principio apud Deum <note>(Id. I, 1)</note>
              </hi>; hoc Verbum Filius
cum est in Patre, et Pater in Filio suo Verbo suo:
non ergo duo dii, sed unus est Deus. Dies ex die,
duos videntur significare dies: sed cum ipse Filius in
Evangelio dicit Judaeis, <hi>Abraham pater vester cupivit
videre diem meum, et vidit, et laetatus est <note>(Id. VIII, 56)</note>
              </hi>;
Abraham autem tres videns viros sub quercu Mambre,
non tres appellavit dominos, sed unum in omnibus
appellavit Dominum, tanquam tres diem unum.
Unde ipse Dominus in Evangelio, unum volens intelligi
diem Patrem et Filium, Philippo requirenti Patrem
tanquam alterum diem, quoniam jam Filium
videbat diem, ostendens quo oculo quaerere deberet
videre Dei unitatem, quia oculum carnis fixerat in
humanitatem: <hi>Philippe,</hi> inquit, <hi>qui me vidit, vidit et
Patrem;</hi> ego enim et Pater non duo dies, sed unus.
Si potes capere, cape sempiternum diem.</p>
</div2>

<div2>
            <head>CAPUT VI.</head>
<p> <hi>Trinitas incomprehensibilis.</hi> Lumen
de lumine duo sonare videntur luminaria: sed absit
a nobis, ne nos error Manichaeorum comprehendat,
qui istum solem aestimant esse Christum: sed nos
solem justitiae credimus Verbum Patris, inseparabilem,
aequalem, cum Patre manentem, et omnia cum
illo disponentem: Patrem per Filium omnia facientem,
fabricam mundi per Verbum suum construentem,
Filium ad nos venientem, nec Patrem deserentem,
semper cum illo, nusquam sine illo; illuminantem,
et de se et de illo splendentem, radiantem,
coruscantem: non duo luminaria, sed unum lumen. <hi>Ego</hi> 
 enim, ait, <hi>et Pater unum sumus <note>(Id. X, 30)</note>
              </hi>. De
ipso Verbo unigenito ait propheta David: <hi>Semel locutus
est Deus, duo haec audivi <note>(Psal. LXI, 12)</note>
              </hi>. Quomodo
semel locutus est Deus, et secundo sonuit; nisi quia
Verbum intransgressibile procedens de corde Patris,
suscepit carnem, ut esset homo, ex utero matris?
Venit, et mansit: ad nos venit, et a Patre non recessit.
Ecce per hoc quod semel locutus est Deus, surrexit
omnis fabrica nostra: per hoc quod secundo
sonuit, factus est pax nostra, ut solveret inimicitias in
carne <note>(Ephes. II, 14)</note>. Hoc Verbum, hoc lumen non
respiciens Arianus, audet dicere Filium minorem,
quem nos confitemur aequalem: insana contumacia
vult de Verbo in corde Patris manente disputare,
cum semetipsum non valeat intelligere. Insane haeretice,
prius redi ad te, considera te totum, si potes
comprehendere te: et tunc disputa de illo qui fecit
et me et te. Vide quam non altum sapiebat, sed in
simplicitate cordis Deum nosse quaerebat ille humilis,
qui in uno lapide superbam frontem dejecit Goliae <note>(I Reg. XVII, 49)</note>.
Vide quam non altum sapiebat:
consideravit enim quid in se ipso ageretur; consideravit
animam suam, inspexit suam fabricam, discussit
se intus quid esset, et ex qua parte molem tam
pulchram gubernaret, atque in vasculo luteo quae habitaret
domina anima, plena tantis thesauris sapientiae,
scientiae, prudentiae: ubi illic essent tanta, tam
pretiosa, tam grandia: quae loca anima obtineret, in
qua nullus est locus: atque ex uno fonte quomodo
procederent singulae virtutes sine diminutione et
exeuntis et profundentis. Vidit haec, consideravit haec,
voluit nec valuit comprehendere, exclamavit Deo dicens: <hi>Mirificata est scientia tua ex me; invaluit, et non
potero ad illam 
 <note>(Psal. CXXXVIII, 6)</note>
              </hi>. Hoc fuit dicere,
Quando te possum comprehendere tam magnum, qui
me ipsum non valeo explicare extremum et parvum?
Videte et alium humilem requirentem modulum suae
infirmitatis, et non excedentem, sed ad humilia inclinantem: <hi>Arenam,</hi> 
 inquit, <hi>maris, et pluviae guttas, et
<pb n="1121"/>
dies saeculi quis dinumeravit? Altitudinem coeli, et latitudinem
terrae, et profundum abyssi quis mensus est?
Sapientiam Dei praecedentem omnia quis investigavit <note>(Eccli. I, 2, 3)</note>
              </hi>?
Ecce propheta dicit, imo ipse Dominus
qui loquebatur per prophetam, quod sapientiam
Dei nullus investigavit. Christus est enim Dei virtus
et Dei sapientia <note>(I Cor. I, 24)</note>. Nullus secundum divinitatem
potuit investigare Dei sapientiam: quia secundum
id quod Filius natus est de Patre sine matre, <hi>nativitatem ejus quis enarrabit 
 <note>(Isai. LIII, 8)</note>
              </hi>?</p>
</div2>

<div2>
            <head>CAPUT VII.</head>
<p> <hi>Contra Arianos.</hi> Dic mihi, haeretice,
qui audes dicere quod minor sit Dei Sapientia: dic
mihi, altitudo coeli quanta sit, latitudo terrae, profundum
abyssi? Numera si potes pluviae guttas, arenam
maris, et dies saeculi: tuorum etiam numerum
capillorum, quoniam <hi>omnes capilli capitis vestri numerati
sunt <note>(Matth. X, 30)</note>
              </hi>, demonstra mihi, atque
explica parva ista inferiora, et tunc tibi credam posse
te investigare superiora. Sed non potes, non vales.
Spiritus Dei te convincit, qui vos haereticos ante
praevidit. Qui enim ista quae superius diximus, conscripserunt
atque senserunt, spiritu agebantur veritatis,
non erroris. Tu autem, haeretice, cum haec non
vales explicare, audes de ipsa quae investigari non
potest, Dei Sapientia disputare: et magnus tibi videris,
quia disputas nullo altercante tecum, nullo judice
praesidente. Et dum suffragatur tempus errori tuo,
existimas te aliquid esse, cum nihil sis: et seductus
multos seducere concupiscis; aliquos pecunia, aliquos
potentia: tales tibi congregas, quos plurimos
tecum perdas. Non est hic tibi labor utilis ad salutem,
sed potius ad perniciem. Talia enim docendo,
imo non docendo, sed potius blasphemando, non cuilibet
potenti, sed ipsi Deo Patri in ejus Filio facere
demonstraris injurias. Major est Pater, minor est
Filius: melior est Pater, inferior Filius. Has contumelias
nec homo quilibet sapiens libenter accipiat,
qui filium meliorem se ipso, aut parem habere contendit.
Unde est etiam illud dictum propheticum: <hi>Laetatus est pater in filio sapiente, in vita sua vidit, et in
obitu ejus non est contristatus. Mortuus enim est pater,
et tanquam non est mortuus: similem enim reliquit post
se 
 <note>(Eccli. XXX, 5, 4)</note>
              </hi>. Ecce propheta dicit sapientem
filium hominis esse similem patri; et tu, haeretice,
audes dicere ipsam Sapientiam, id est Dei Filium Patri
esse dissimilem? Propheta dicit mortuum hominem
patrem in eo quod filium similem reliquit,
vivere in filio; et tu audes ipsam sempiternam Vitam,
quod est Dei Filius, separare ab illo qui nunquam
moritur Patre?</p>
</div2>

<div2>
            <head>CAPUT VIII.</head>
<p> <hi>Aequalitas personarum.</hi> Et quid,
inquis, facturus sum? Ipse dixit, <hi>Pater major me est <note>(Joan. XIV, 28)</note>
              </hi>.
Quia non intelligis, ideo tibi male
sonat quod bene dixit. Nam ipse dixit; imo et confirmavit.
Prorsus ipse dixit, <hi>Pater major me est:</hi> ipse
Filius dixit. Sed vide quando hoc dixit: in susceptione
humanae naturae positus hoc dixit. Tunc dixit, <hi>Pater major me est,</hi> 
 quando dixit, <hi>Tristis est anima mea
usque ad mortem <note>(Matth. XXVI, 38)</note>
              </hi>. Tunc dixit, <hi>Pater
major me est,</hi> quando flevit, quando lassatus est,
quando esurivit, quando sitivit. Tunc dixit, <hi>Pater major
me est,</hi> quando eum dicit Scriptura minoratum
paulo minus ab Angelis <note>(Psal. VIII, 6)</note>. Numquid enim
etiam hic insana superbia ita irreverens progreditur
vestra, ut Verbum Dei manens apud Patrem, audeat
in ipsa illa divinitate dicere Angelis esse minorem?
Si non audes, haeretice, hoc dicere, serva hos gradus,
et periet error tuus: Filius apud Patrem, et
cum Patre aequalis, quoniam sempiternus cum sempiterno,
semper manens cum semper manente: aequalis
missus, et veniens: in susceptione hominis minor,
non solum Patre, verum etiam Angelis: aequalis in
forma Dei, minor in forma servi: aequalis cum Patre
creans Angelos; minor Patre homines faciens angelos:
aequalis cum Patre novum construens mundum
<pb n="1122"/>
; minor Patre perditum reparans mundum:
aequalis cum Patre vitam largiens aeternam; minor
Patre mortem suscipiens nostram.</p>
</div2>

<div2>
            <head>CAPUT IX.</head>
<p> <hi>Christi nativitas.</hi> Hunc itaque Filium
credimus Dei in susceptione hominis minorem, in
divinitate Patri aequalem, factum, sicut Apostolus
dicit, ex semine David secundum carnem <note>(Rom. I, 3)</note>.
Ex semine enim David virgo Maria, qua de Spiritu
sancto concipiente, et in cujus utero Verbum carne
suscepta, nobis factus est mediator homo totus et
Deus <note>(I Tim. II, 5)</note>, Verbum, et anima, et caro unus
Christus. Hoc quippe nobis etiam ordo hujus sacramenti
declarat, quod posteaquam credimus in Deum
Patrem omnipotentem, credimus et in Filium ejus
Jesum Christum, de Spiritu sancto natum ex virgine
Maria. Et haec nativitas perturbat omnem cogitationem
humanam; quoniam virtus est eam operata divina.
Nam quando admittit ratio nostrae generationis,
ut virgo concipiens, virgo post partum permanens,
Filius videatur, et integritas inviolata servetur? Hoc
non potest implere quilibet homo natus: ille autem
potuit, quia non erat solus homo, sed Deus et homo;
qui propterea voluit nasci homo, quia perierat omnis
homo. Primum itaque miraculum magnum hujus Mediatoris
ac singulare fuit, quod sic natus est: ut ille
qui veniebat multos docere facere miracula, quae ipse
per se et per illos faciebat, haberet tamen aliquid
proprium qui nihil usurpaverat alienum. Solus enim
de virgine natus est, quia solus sine amplexu maris et
feminae de Spiritu sancto conceptus est: solus sine
corruptione implevit uterum matris, quia solus pro
nobis super coelos ascendit, ut sederet ad dexteram
Patris. Acceperunt ab illo discipuli ut facerent multa
et magna miracula, et fecerunt: nec tamen quispiam
praedicatur aut creditur de virgine natus, aut de Spiritu
sancto conceptus, nisi ille unus qui creator temporum
inventus in tempore est etiam ipse creatus,
suscipiens quam integram formaverat humanam naturam,
ut per ipsam quodam modo redemptor nostram
repararet ruinam. Et hic Dei Filius, et hominis
filius; Dei Filius in corde Patris, hominis filius in
utero matris: idem ipse unus Christus, qui processit
ex utero virginali tanquam sponsus de thalamo suo <note>(Psal. XVIII, 6)</note>.
In quo utero spirituales nuptiae sunt
celebratae, Deusque conjunctus est carni, et caro cohaesit
Deo, ut esset unus Christus Deus et homo.</p>
</div2>

<div2>
            <head>CAPUT X.</head>
<p> <hi>Crudelitas Herodis.</hi> Hinc ergo procedens
velut sponsus de thalamo suo, ad cujus nuptias
commota universa exsultare visa est creatura. Namque
angelorum chorus ex his nuptiis pacem designat
hominibus bonae voluntatis: quia qui erat Dei Filius,
factus est et hominis Filius; suscipiens quod non erat,
non amittens quod erat. His nuptiis coeli novam stellam,
novum atque splendidum lumen illo ipso sponso
in se operante producunt; ut lumen verum sedentibus
in umbra mortis nuntiarent natum, et veluti lingua
sua laudarent hunc sponsum procedentem, quem sciebant
ad hoc suscepisse hominem mortalem, ut faceret
immortalem. Ad hunc sponsum Magi ab extremo terrae
veniunt, commoniti requirunt, vocati munera offerunt,
infantem natum necdum quidem videntes, sed
stella indice regem adorare cupientes. Ex his nuptiis
regis nati turbatus Herodes, perturbati et Judaei regem
totius creaturae non intelligentes; quaerit Herodes
quem audit regem natum infantem perdere, ne
illo crescente posset regnum amittere; Judaei nolentes
habere Dei Filium regem, ubi Christus nasceretur
Herodi produnt, atque de unius infantis nece utrorumque
voluntas astringitur. Postquam Herodes Judaeis
narrantibus didicit, ubi Christus occidendus posset
inveniri, vocans ad se Magos, tempus ab eis inquisivit
<pb n="1123"/>
stellae, missisque in Bethlehem ait: <hi>Ite, diligenter
inquirite de puero, ut et ego veniens adorem eum <note>(Matth.
II, 8)</note>
              </hi>. O labia dolosa! utquid in corde et corde loqueris
mala? Aliud enim habet tua lingua, aliud clamat
conscientia. Te ipsum decipis talia cogitando, erras,
fallis et falleris. Frustra in malo vigilat falsitas: non
a te, sicut decet, inquiritur veritas. Ecce audiunt te
Magi, aliud quidem foris dicentem, sed nesciunt te intus
aliud cogitantem, et pergunt ita ut ad te amplius
non revertantur. Ille enim eos admonebat, qui insipientiam
tuam deridens, hoc Magos facere praecepit
quod rex jusserat verus, non quod subdole persuaserat
falsus. <hi>Per aliam,</hi> inquit Evangelista, <hi>viam regressi
sunt in regionem suam <note>(Ibid., 12)</note>
              </hi>. Verum cum a Magis
te delusum sensisses, Herodes, voluisti omnes infantes
terrae illius perdere, ut unum quem quaerebas posses
occidere. Sed ille sponsus noster, qui processit de
thalamo suo, ut ex ore infantium et lactentium perficeret
laudem, sivit te implere voluntatem tuam, ut
aetas quae lingua propria Christum non poterat confiteri,
testimonio mortis suae confiteretur, et crudelitas
immanis demonstraretur tua, et ad nuptias coelestis
sponsi infantium congregaretur turba. Dic, Herodes,
si te Christus ideo offendit, quia ejus Magis annuntiantibus
audisti regnum; quid te offenderunt bi qui
tecum adversus Christum sentiebant principes Judaeorum,
quorum filios interficiens ipsos magis atrocissima
poena in suis filiis afflixisti? Nam Christum minime
invenire potuisti. Sed quid tecum diutius agam?
Ipsos, ipsos conveniam Judaeos, qui dum infantem
Christum noluerunt agnoscere, filios suos cum illo
compulsi sunt amittere: quos quidem occidit mortique
propinavit Herodes vester amicus; sed his mortalitatem
aeternamque vitam donavit Christus, quem
vestrum etiam nunc dicitis inimicum.</p>
</div2>

<div2>
            <head>CAPUT XI.</head>
<p> <hi>Contra Judaeos, ex Isaia et Jeremia.</hi> Vos, inquam, convenio, o Judaei, qui usque in hodiernum
diem negatis Filium Dei. Nonne vox vestra
illa est, quando eum videbatis miracula facientem,
atque tentantes dicebatis, <hi>Quousque animas nostras
suspendis? Si tu es Christus, dic nobis palam.</hi> Ille autem
ad considerationem miraculorum vos mittebat dicens, <hi>Opera quae ego facio, ipsa testimonium de me perhibent <note>(Joan. X, 24, 25)</note>
              </hi>:
ut Christo testimonium dicerent,
non verba, sed facta. Vos autem non agnoscentes
Salvatorem, qui operabatur salutem in medio terrae
vestrae <note>(Psal. LXXIII, 12)</note>, adjicientes in malo aistis, <hi>Tu de te ipso testimonium dicis, testimonium tuum non
est verum.</hi> 
 Sed ad haec ille quid vobis responderit, advertere
noluistis. <hi>Nonne scriptum est,</hi> inquit, <hi>in Lege
vestra, quod duorum hominum verum sit testimonium <note>(Joan. VIII, 13, 17)</note>
              </hi>?
Praevaricatores Legis, intendite
Legem. Testimonium quaeritis de Christo: in Lege
vestra scriptum est, quod duorum hominum testimonium
verum sit <note>(Deut. XVII, 6; XIX, 15)</note>; procedant
de Lege vestra, non tantum duo, sed etiam plures testes
Christi, et convincant auditores Legis, nec factores.
Dic, Isaia, testimonium Christo. <hi>Ecce,</hi> inquit, <hi>virgo in utero concipiet et pariet filium, et vocabilis nomen
ejus Emmanuel, quod est interpretatum, Nobiscum
Deus 
 <note>(Isai. VII, 14)</note>
              </hi>. Accedat et alius testis: dic et tu,
Jeremia, testimonium Christo. <hi>Hic est,</hi> inquit, <hi>Deus
noster, et non aestimabitur alius absque illo, qui invenit
omnem viam scientiae, et dedit eam Jacob puero suo et
Israel dilecto suo. Post haec in terris visus est, et cum
hominibus conversatus est <note>(Baruch III, 36-38)</note>
              </hi>. Ecce
duo testes idonei ex Lege vestra, ex quorum testimonio
non sunt compuncta corda vestra.</p>
</div2>

<div2>
            <head>CAPUT XII.</head>
<p> <hi>Ex Daniele.</hi> Sed alii atque alii ex
Lege Christi testes introducantur, ut frontes durissimae
inimicorum conterantur. Veniat et ille Daniel sanctus,
juvenis quidem aetate, senior vero scientia ac
mansuetudine, convincat omnes falsos testes: sicut
<pb n="1124"/>
convicit seniores impudicos <note>(Dan. XIII, 47)</note>, ita suo
testimonio Christi conterat inimicos. Dic, sancte Daniel,
dic de Christo quod nosti. <hi>Cum venerit,</hi> inquit, <hi>Sanctus sanctorum, cessabit unctio 
 <note>(Id. IX, 24)</note>
              </hi>. Quare
illo praesente cui insultantes dicebatis. <hi>Tu de te ipse
testimonium dicis, testimonium tuum non est verum <note>(Joan. VIII, 13)</note>
              </hi>,
cessavit unctio vestra, nisi quia ipse
est qui venerat Sanctus sanctorum? Si, ut vos dicitis,
nondum venit, sed exspectatur ut veniat Sanctus sanctorum,
demonstrate unctionem: si autem, quod verum
est, cessavit unctio vestra, agnoscite venisse
Sanctum sanctorum. Ipse est enim et lapis ille abscissus
de monte sine manibus concidentium, id est,
Christus natus de virgine sine manibus complectentium:
qui tantum crevit, ut mons magnus fieret, et
impleret universam faciem terrae <note>(Dan. II, 34, 35)</note>. De
quo monte dicit propheta, <hi>Venite ascendamus in montem
Domini <note>(Isai. II, 3)</note>
              </hi>. Et de quo David dicit, <hi>Mons
Dei, mons uber: utquid suspicamini montes incaseatos,
montem in quo placuit Deo habitare in ipso <note>(Psal. LXVII,
16, 17)</note>
              </hi>? Cum enim ipse Dominus Christus discipulos
suos interrogaret, quem eum dicerent esse homines
Filium hominis; responderunt: <hi>Alii Eliam, alii Jeremiam,
alii Joannem Baptistam, aut unum ex Prophetis <note>(Matth. XVI, 14)</note>
              </hi>.
Et ille: <hi>Utquid suspicamini montes
incaseatos, montem in quo placuit Deo habitare in ipso?</hi> 
Hunc agnovit Petrus dicens, <hi>Tu es Christus Filius Dei
vivi <note>(Ibid., 17)</note>
              </hi>. Agnovit montem, et ascendit in montem:
testimonium dixit Veritati, et dilectus est a Veritate.
Supra petram fundatus est Petrus, ut mortem
susciperet illum amando, quem ter negaverat timendo.</p>
</div2>

<div2>
            <head>CAPUT XIII.</head>
<p> <hi>Testimonia caetera ex Lege et
Prophetis.</hi> Dic et tu, Moyses legislator, dux populi
Israel, testimonium Christo. <hi>Prophetam vobis excitabit
Deus de fratribus vestris. Omnis anima quae non audierit
prophetam illum, exterminabitur de populo suo <note>(Deut.
XVIII, 15, 19)</note>
              </hi>. Prophetam autem dictum Christum,
ipsum audi in Evangelio Christum: <hi>Non est,</hi> inquit, <hi>propheta sine honore, nisi in patria sua 
 <note>(Matth. XIII,
57)</note>
              </hi>. Accedat etiam David sanctus, testis fidelis, ex
cujus semine processit ille, cui Lex et Prophetae testimonium
dicunt; dicat et ipse de Christo <hi>Adorabunt,</hi> 
inquit, <hi>eum omnes reges terrae; omnes gentes servient
illi <note>(Psal. LXXI, 11)</note>
              </hi>. Cui servient? Dic, cui servient?
Vis audire cui? <hi>Dixit Dominus Domino meo, Sede ad
dextram meam, donec ponam inimicos tuos scabellum
pedum tuorum <note>(Psal. CIX, 1)</note>
              </hi>. Et expressius atque nominatim: <hi>Quare,</hi> 
 inquit, <hi>tumultuatae sunt gentes, et
populi meditati sunt inania? Astiterunt reges terrae, et
principes convenerunt in unum, adversus Dominum et
adversus Christum ejus <note>(Psal. II, 1)</note>
              </hi>. Accedat et alius
testis, dic et tu Habacuc propheta testimonium Christo. <hi>Domine,</hi> 
 inquit, <hi>audivi auditum tuum, et timui;
consideravi opera tua, Deus, et expavi (Habacuc III, 2)</hi>.
Quae opera Dei iste miratus expavit? Numquid fabricam
mundi iste miratus expavit? Absit: sed audi ad
quid expavit. <hi>In medio,</hi> inquit, <hi>duum animalium cognosceris.
Opera tua Deus. Verbum caro factum est <note>(Joan. I, 14)</note>
              </hi>.
 <hi>In medio duum animalium cognosceris.</hi> 
Quis, quousque descendisti? Expavescere me fecisti:
quia Verbum per quod facta sunt omnia, in praesepio
jacuisti. <hi>Agnovit bos possessorem suum, et asinus praesepe
domini sui <note>(Isai. I, 3)</note>
              </hi>. <hi>In medio duum animalium
cognosceris.</hi> Quid est, <hi>In medio duum animalium cognosceris;</hi> 
nisi aut in medio duorum Testamentorum,
aut in medio duorum latronum, aut in medio Moysi
et Eliae cum eo in monte sermocinatium? <hi>Ambulavit,</hi> 
inquit, <hi>Verbum, et exivit in campos (Habacus III, 3)</hi>. <hi>Verbum caro factum est, et habitavit in nobis.</hi> 
 Hoc et
Jeremias ait: <hi>Post haec in terris visus est, et cum hominibus
conversatus est <note>(Baruch III, 38)</note>
              </hi>. Ecce quomodo
conveniunt sibi testes veritatis: ecce quomodo convincunt
filios falsitatis. Sufficiunt vobis ista, o Judaei,
an adhuc ad vestram confusionem ex Lege et ex gente
vestra alios introducemus testes, ut illi testimonium
perhibeant, cui perdita mente insultantes dicebatis, <hi>Tu de te ipso testimonium perhibes testimonium tuum
<pb n="1125"/>
non est verum?</hi> 
 Quod si velim ex Lege et ex Prophetis
omnia quae de Christo dicta sunt colligere, facilius me
tempus quam copia deserit.</p>
</div2>

<div2>
            <head>CAPUT XIV.</head>
<p> <hi>Semeonis et Zachariae testimonium.</hi> Verumtamen senem illum ex gente vestra natum, sed
in errore vestro non relictum, Simeonem sanctum in
medium introducam: qui meruit decrepitus teneri in
hac luce quousque videret veram lucem. Quem quidem
jam aetas compellebat ire: sed exspectabat suscipere,
quem sciebat venire. Cum iste senex admonitus
esset a sancto Spiritu, quod non ante moreretur
quam videret Christum Dei, natumque cognoscens,
perrexit ad templum. Ubi vero eum portari matris
manibus vidit, et divinam infantiam pia senectus agnovit,
tulit infantem in manibus suis. Ille quidem Christum
infantem ferebat, sed senem Christus regebat.
Regebat qui portabatur, ne ille ante promissum a corpore
solveretur. Quid tamen dixerit, quem confessus
fuerit, advertite inimici, non Christi, sed vestri. Benedicens
Deum exclamavit senex ille, et dixit: <hi>Nunc
dimittis, Domine, servum tuum secundum verbum tuum
in pace; quia viderunt oculi mei salutare tuum <note>(Luc. II,
26-32)</note>
              </hi>. Illi etiam parentes Joannis, Zacharias et Elisabeth,
juvenes steriles, in senecta fecundi, dicant
etiam ipsi testimonium Christo. Dicant de Christo quid
sentiant, et testem idoneum Christo nutriant. Aiunt
enim suo parvulo nato, <hi>Tu puer, propheta Altissimi vocaberis:
praeibis enim ante faciem Domini parare vias
ejus <note>(Id. I, 17)</note>
              </hi>. Ipsique matri et virgini Elisabeth ait: <hi>Unde mihi hoc, ut veniat mater Domini mei ad me?
Ecce enim ut facta est vox salutationis tuae in auribus
meis, exsultavit in gaudio infans in utero meo 
 <note>(Ibid., 43,
44)</note>
              </hi>. Intelligens enim Joannes matrem Domini sui venisse
ad suam matrem, inter ipsas angustias uteri
adhuc positus, motu salutavit, quem voce non poterat.
Quid postea ipse Joannes praecursor et amicus,
humilis et fidelissimus servus, testis idoneus effectus,
tanto major in natis mulierum, quanto existimabatur
esse quod non erat? Christum enim eum esse Judaei
credebant: sed ille non se esse clamabat, dicens: <hi>Quem me suspicamini esse, non sum ego; sed ecce venit
post me, de cujus pedibus non sum ego dignus solvere
corrigiam calceamenti ejus 
 <note>(Marc. I, 7; Luc. III, 16;
Act. XIII, 25)</note>
              </hi>. O fidelis testis, et amice veri sponsi,
quantum te humiliavisses si ad corrigiam calceamenti
ejus solvendam dignum te esse dixisses? Sed dum ad
hoc non te dignum dicis, Judaeis falsis testibus contradicis.
Et haec a te dicta sunt antequam Christum
videres: qui cum ad te ipse venit excelsus humilis
implendae dispensationis suae gratia ut a te baptizaretur
qui nullum habebat omnino peccatum, quid responderis,
quem cognoveris, quale testimonium protuleris,
audiant inimici qui audire nolunt: <hi>Ecce,</hi> inquit, <hi>Agnus Dei, ecce qui tollit peccatum mundi 
 <note>(Joan.
I, 29, 36)</note>
              </hi>. Et adjecit: <hi>Tu ad me venis baptizari; ego
a te debeo baptizari <note>(Matth. III, 14)</note>
              </hi>. Agnovit servus
Dominum: agnovit peccati originalis vinculis obligatus
ab omni nexu peccati liberum: agnovit praeco judicem,
agnovit creatura Creatorem, agnovit paranymphus
sponsum. Nam et haec vox Joannis est: <hi>Qui habet
sponsam, sponsus est. Amicus autem sponsi stat et audit
eum, et gaudio gaudet propter vocem sponsi <note>(Joan.
VII, 29)</note>
              </hi>.</p>
</div2>

<div2>
            <head>CAPUT XV.</head>
<p> <hi>Ex libris Ethnicorum.</hi> Sufficiunt vobis
ista, o Judaei, sufficiunt vobis tanti testes, testimonia
ex Lege vestra, ex gente vestra? An adhuc
impudenti animo audebitis dicere, quod alterius
gentis vel nationis homines Christo deberent testimonium
perhibere? Sed si hoc dicitis, respondet quidem
ille vobis, <hi>Non sum missus, nisi ad oves quae perierunt
domus Israel <note>(Matth. XV, 24)</note>
              </hi>. Sed sicut vos in Actibus
Apostolorum increpat Paulus, <hi>Vobis primum
oportuerat annuntiari verbum Dei, sed quia repulistis
illud, nec vos dignos vitae aeternae judicastis, ecce,</hi> inquit, <hi>convertimur ad Gentes 
 <note>(Act. XIII, 46)</note>
              </hi>: demonstremus
<pb n="1126"/>
etiam nos ex Gentibus testimonium Christo
fuisse prolatum; quoniam veritas non tacuit clamando
etiam per linguas inimicorum suorum. Nonne quando
poeta ille facundissimus inter sua carmina,
<l>Jam nova progenies coelo demittitur alto,</l> <note>(Virgil. Eclog. 4, vers. 7.)</note> 
dicebat, Christo testimonium perhibebat? In dubium
hoc veniat, nisi alios ex Gentibus idoneos testes pluraque
dicentes in medium introducam. Illum regem
qui vestram superbiam captivando perdomuit, Nabuchodonosor,
regem scilicet Babylonis non praetermittam.
Dic, Nabuchodonosor, quid in fornace, quo
tres viros justos injuste immiseras, vidisti; dic, dic
quid tibi fuerit revelatum. <hi>Nonne,</hi> inquit, <hi>tres viros
misimus in fornacem ligatos? Et aiunt ei: Vere rex.
Ecce, inquit, ego video quatuor viros solutos deambulantes
in medio ignis, et corruptio nulla est in eis, et
aspectus quarti similis est Filio Dei <note>(Dan. III, 91)</note>
              </hi>. O
alienigena, unde tibi hoc? Quis tibi annuntiavit Filium
Dei? quae lex, quis propheta? Nondum quidem
mundo nascitur, et similitudo nascentis a te cognoscitur.
Unde tibi hoc? Quis tibi istud annuntiavit,
nisi quia sic te divinus ignis intus illuminavit, ut cum
illic apud te captivi tenerentur inimici Judaei, sic diceres
testimonium Filio Dei?</p>
</div2>

<div2>
            <head>CAPUT XVI.</head>
<p> <hi>Ex Sibyllinis vaticiniis. Vaticinium
Sibyllae.</hi> Sed quia in ore duorum vel trium testium
stat omne verbum, sicut ipse Dominus confutans vestram
contumaciam, <hi>In lege,</hi> inquit, <hi>vestra scriptum
est, quod duorum hominum testimonium verum sit <note>(Deut.
XVII, 6; Joan. VIII, 17)</note>
              </hi>: etiam ex Gentibus tertius
testis introducatur, ut testimonium veritatis omni ex
parte roboretur. Quid Sibylla vaticinando etiam de
Christo clamaverit, in medium proferamus, ut ex
uno lapide utrorumque frontes percutiantur, Judaeorum
scilicet atque Paganorum, atque suo gladio, sicut
Golias <note>(I Reg. XVII, 50)</note>, Christi omnes percutiantur
inimici: audite quid dixerit:
 
<l> <foreign xml:lang="greek">Ι</foreign> Judicii signum, tellus sudore madescet.</l> 
<l> <foreign xml:lang="greek">Η</foreign> E coelo Rex adveniet per saecla futurus.</l> 
<l> <foreign xml:lang="greek">Σ</foreign> Scilicet in carne praesens ut judicet orbem.</l> 
<l> <foreign xml:lang="greek">Ο</foreign> Unde Deum cernent, increduius atque fidelis</l>
<l> <foreign xml:lang="greek">Υ</foreign> Celsum cum sanctis, aevi jam termino in ipso.</l> 
<l> <foreign xml:lang="greek">Σ</foreign> Sic animae cum carne aderunt, quas judicat ipse.</l> 
<l> <foreign xml:lang="greek">Χ</foreign> Cum jacet incultus densis in vepribus orbis.</l> 
<l> <foreign xml:lang="greek">Ρ</foreign> Rejicient simulacra viri, cunctam quoque gazam.</l> 
<l> <foreign xml:lang="greek">Ε</foreign> Exuret terras ignis, pontumque, polumque</l>
<l> <foreign xml:lang="greek">Ι</foreign> Inquirens tetri portas effringet Averni.</l> 
<l> <foreign xml:lang="greek">Σ</foreign> Sanctorum sed enim cunctae lux libera carni</l>
<l> <foreign xml:lang="greek">Τ</foreign> Tradetur, sontes aeternaque flamma cremabit.</l> 
<l> <foreign xml:lang="greek">Ο</foreign> Occultos actus retegens, tunc quisque loquetur</l>
<l> <foreign xml:lang="greek">Σ</foreign> Secreta, atque Deus reserabit pectora luci.</l> 
<l> <foreign xml:lang="greek">Θ</foreign> Tunc erit et luctus, stridebunt dentibus omnes.</l> 
<l> <foreign xml:lang="greek">Ε</foreign> Eripitur solis jubar, et chorus interit astris.</l> 
<l> <foreign xml:lang="greek">Ο</foreign> Volvetur coelum, lunaris splendor obibit.</l> 
<l> <foreign xml:lang="greek">Υ</foreign> Dejiciet colles, valles extollet ab imo.</l> 
<l> <foreign xml:lang="greek">Υ</foreign> Non erit in rebus hominum sublime vel altum.</l> 
<l> <foreign xml:lang="greek">Ι</foreign> Jam aequantur campis montes et caerula ponti.</l> 
<l> <foreign xml:lang="greek">Ο</foreign> Omnia cessabunt, tellus confracta peribit.</l> 
<l> <foreign xml:lang="greek">Σ</foreign> Sic pariter fontes torrentur, fluminaque igni.</l> 
<l> <foreign xml:lang="greek">Σ</foreign> Sed tuba tunc sonitum tristem demittet ab alto</l>
<l> <foreign xml:lang="greek">Ω</foreign> Orbe gemens facinus miserum variosque labores,</l>
<l> <foreign xml:lang="greek">Τ</foreign> Tartareumque chaos monstrabit terra dehiscens.</l> 
<l> <foreign xml:lang="greek">Η</foreign> Et coram hic Domino reges sistentur ad unum.</l> 
<l> <foreign xml:lang="greek">Ρ</foreign> Recidet e coelis ignisque et sulphuris amnis.</l>
            </p>
<p>Haec de Christi nativitate, passione et resurrectione,
atque secundo ejus adventu ita dicta sunt, ut si quis
in graeco capita horum versuum discernere voluerit, inveniat <foreign xml:lang="greek">Ἰησοῦς Χριστὸς Θεοῦ Υἱὸς</foreign>
 <foreign xml:lang="greek">Σωτήρ</foreign>: id est, Jesus
Christus Dei Filius Salvator. Quod et in latinum translatis
eisdem versibus apparet, praeterquam quod
graecarum litterarum proprietas non adeo potuit
observari.</p>
<p>Alios versus Sibyllinos Christi passionem apertius
<pb n="1127"/>
demonstrantes, intentissime audite:
<l>In manus iniquas infidelium postea veniet.</l> 
<l>Dabunt autem Deo alapas manibus incestis.</l> 
<l>Et impurato ore expuent venenatos sputus.</l> 
<l>Dabit vero ad verbera simpliciter sanctum dorsum.</l> 
<l>Et colaphos accipiens tacebit, ne quis agnoscat</l>
<l>Quod Verbum, vel unde venit, ut inferis loquatur.</l> 
<l>Et corona spinea coronabitur.</l> 
<l>Ad cibum autem fel, et ad sitim acetum dederunt.</l> 
<l>Inhospitalitatis hanc monstrabunt mensam.</l> 
<l>Ipsa enim insipiens tuum Deum non intellexisti,</l>
<l>Ludentem mortalium mentibus, sed spinis</l>
<l>Coronasti, et horridum fel miscuisti.</l> 
<l>Templi vero velum scindetur, et die</l>
<l>Medio nox erit tenebrosa nimis tribus horis.</l> 
<l>Et morte morietur, tribusque diebus somno suscepto,</l>
<l>Et tunc a mortuis regressus ad lucem veniet.</l> 
<l>Primus resurrectionis initium revocatus ostendet.</l>
            </p>
</div2>

<div2>
            <head>CAPUT XVII.</head>
<p> <hi>Testimonia ex coelo, ex mari, ex
terra, ex infernis.</hi> Credo jam vos, o inimici Judaei tantis
testibus ita obrutos confutatosque, ut nihil ultra
quaerere debeatis: qui ipsi veritati nimia insipientia
vel potius amentia, cum omnia nossetis quae de Christo
essent dicta atque conscripta, inverecunda fronte
dicebatis, <hi>Tu de te ipso testimonium dicis, testimonium
tuum non est verum <note>(Joan. VIII, 13)</note>
              </hi>. Verumtamen ut
divinae majestatis veritas lucescat, supra tot testium
praeclaras voces, suo Creatori universa creatura testimonium
se dixisse proclamet. Nonne coelum testimonium
dixit, quando novum sidus in nova hominis
progenie, velut lingua et digito, quo potuit, natum
Deum hominem gentibus demonstravit? Nonne mare
testimonium dixit, quando oblitus quodam modo naturae
suae liquidus humor, soliditate suscepta, sui
Domini portavit impressa vestigia: ut impleretur
illud quod dictum est, <hi>In mari est via tua et semitae
tuae in aquis multis <note>(Psal. LXXVI, 20)</note>
              </hi>? Quod elementum
servum Christi supra se ambulare cupientem, ut
demonstraret quantum interesset inter creaturam et
Creatorem, labili unda Petrum absorbuisset, nisi
Dominus rerum, mergenti Petro manum porrexisset <note>(Matth. XIV, 31)</note>.
Nonne terra testimonium dixit,
quando ejus conspersa saliva, ex ea caeci nati oculos
inungens, lumen non videnti restituit <hi>(Joan: IX, 7)</hi>:
et fabrica quod minus habuit, ex limo terrae artifex
reparavit, qui totum hominem de terra ante formavit <note>(Gen. II, 8)</note>?
Nonne inferna Christo testimonium perhibuerunt,
quando jure suo perdito, Lazarum quem
dissolvendum acceperant, integrum per quatriduum
reservarunt, ut incolumem redderent, cum vocem
Domini sui jubentis audirent <note>(Joan. XI, 43)</note>? Quid in
ipsa ejus passione, nonne contra vestram impudentiam
ferocemque amentiam ipsam quodam modo publicam
lucem testem citabo? Sicut putabatis, homo
tantum a vobis interficiebatur Christus: quod et si
tantum esset, vobis parcere debuistis, ut manus vestras
alienas redderetis a sanguine innocentis. Quae
caecitas infusa est cordibus vestris, ut nec illa vos
tanta deterreret medio die solis obscuritas, et inter
ejus radios claros amputata lux? Nox recondita in
diem: imo nox usurpavit diem, nec cursum sui
ordinis natura servavit; sed obtenebratur coelum, luget
terra, velum templi conscinditur, petrae scinduntur,
inferna reserantur <note>(Matth. XXVII, 45, 51, 52)</note>,
omnis pene creatura expavescit mortem Christi. Nec
tamen in his tantis aperti sunt oculi cordis vestri. O
Judaei, daemones qui vestra corda possederunt, dixerunt, <hi>Scimus qui sis; quid venisli ante tempus perdere
nos 
 <note>(Marc. I, 24)</note>
              </hi>? et vos, <hi>Tu de te ipso testimonium
<pb n="1128"/>
dicis, testimonium tuum non est verum <note>(Joan.
VIII, 13)</note>
              </hi>!</p>
</div2>

<div2>
            <head>CAPUT XVIII.</head>
<p> <hi>Ex eventis.</hi> Sed non intelligentes
actiones vestras, egistis causas nostras. Denique
nostrae saluti militavit vestra malitia: ille enim qui
ad hoc venerat ut pro nobis moreretur, insanas voces, <hi>Crucifige, crucifige 
 <note>(Luc. XXIII, 21)</note>
              </hi>, clamantium ut
homo non expavit, quia ut Deus eas ante praevidit.
Quantum laborastis, ut discipulum Judam pecunia
corrumperetis <note>(Matth. XXVI, 15)</note>, et a malo venditore
mali emptores Christum non possidendum compararetis,
nundinas malas agentes animae vestrae, quando fundebatis
pretium salutis nostrae? Quantum laborastis,
ut judicem a vestro scelere manus lavantem, calumniis,
Caesaris nomine opposito, opprimeretis, ut
id impleret quod fieri volebatis <note>(Id. XXVII, 24)</note>?
Quantum laborastis, ut Christus occideretur, et latro
dimitteretur <note>(Ibid., 20-26)</note>? Quantum laborastis, ut
Christus contumelias pateretur, spinis coronaretur <note>(Marc. XV, 17)</note>,
in ligno suspenderetur, lancea perfoderetur <note>(Joan. XIX, 34)</note>?
Quantum clamastis, quantum
sudastis, quantum laborastis? Sed omnis iste labor
vester, fructus est noster. Denique a vobis Christus
occiditur, nobis resurgit: a vobis in ligno suspenditur,
clavisque confixus in cruce detinetur, et
a ducibus nostris discipulis suis in medio eorum clausis
januis invenitur <note>(Id. XX, 19)</note>. Pecunia milites corrumpendo
Christi resurrectionem opprimere voluistis <note>(Matth. XXVIII, 12, 13)</note>,
et ecce ejus resurrectio toto
mundo jam celebratur, et quod dedistis, totum perdidistis.
Implere non potuistis quod voluistis: audite
jam quod audire non vultis. Die tertio a mortuis resurgens,
assumptus in coelum, sedet ad dexteram
Patris <note>(Marc. XVI, 19; Luc. XXIV, 51)</note>: dispersit vos
per universas terras, ut ubique prophetias de ejus nativitate,
passione, resurrectione, ascensione, quaecumque
dicta sunt, vos perferatis, atque lucernam
Legis, tanquam lignea candelabra sensu carentia,
gentibus ministretis. Quod propterea factum esse cognoscite,
ne gentes haec omnia quae aguntur, dum
praedicantur, a nobis dicerent fuisse conficta. Hanc
etiam ipsam vestram dispersionem fuisse praedictam,
David propheta declarat dicens: <hi>Ne occideris eos, ne
quando obliviscantur legis tuae, sed disperge eos in virtute
tua <note>(Psal. LVIII, 12)</note>
              </hi>. Dispersio ergo haec vestra
testimonium perhibet Christo, cui dixistis, <hi>Tu de te ipso
testimonium dicis, testimonium tuum non est verum <note>(Joan.
VIII, 13)</note>
              </hi>: ut ex vestro testimonio inimicorum, alii inimici
confundantur, qui Christum magicis artibus fecisse
dicunt quaecumque fecit miracula. Nam et hoc quod
mortuus colitur, magicae potentiae deputandum esse
contendunt. Proferte codices propheticos, o Judaei
Christi inimici, ut ex ipsis alii Pagani convincantur
inimici. Prophetas longe antequam nasceretur ante
se praemisit, qui omnia quae superius diximus, praedixerunt.
Hinc jam judicate qui recta sapitis: numquid
si magicis artibus fecit ut coleretur et mortuus,
magus erat antequam natus? Confundimini, corrigimini
qui talia de Christo vel sentitis, vel creditis,
vel dicitis. Confundimini et vos, Judaei, qui lucernam
Legis in manibus habentes, aliis lumen praebetis, et
vos in eam intendere non curatis, sed exspectatis quidem
et vos ut veniat qui venturus est. Et veniet; sed
non sicut vultis veniet: veniet excelsus ille qui a vobis
interfectus est, nullius criminis reus; manifestus veniet
Deus, et videbitis judicantem, quem contempsistis,
miracula facientem. Qualis erit tunc vestra conscientia,
cum vobis ille nullam jam exhibebit patientiam,
quia vos invenit in anima mortuos, qui venturus
est judicare vivos et mortuos?</p>
</div2>

<div2>
            <head>CAPUT XIX.</head>
<p> <hi>Contra Arianos.</hi> Credimus in Spiritum
sanctum, quem nos credimus Deum, aequalem Patri et
Filio, manentem in Patre et Filio, inseparabilem a Patre
<pb n="1129"/>
et Filio, regnantem cum Patre et Filio. Trinitas una, et
tertia in unitate persona Spiritus sanctus, qui operatur
omnia in omnibus. Hunc et Ariani blasphemantes,
Patre Filioque volunt esse minorem. Nec eorum errorem
ille evangelicus revocat timor dicens, <hi>Si quis
dixerit verbum in Filium hominis, remittetur illi: si
quis autem dixerit verbum in Spiritum sanctum, non
remittetur illi, nec hic, nec in futuro saeculo <note>(Matth.
XII, 32)</note>
              </hi>. Quid est, Ariane? sentisne quo progressa
fuerit immanitas tua? Dicis verbum in Filium hominis,
quia secundum divinitatem Filium Dei asseris
esse minorem. Dicis verbum in Spiritum sanctum, in
ipsa illa individua unitate etiam Filio esse minorem.
Dicendo tale verbum de Verbo, tale verbum de Spiritu
sancto, non remittuntur nec hic nec in futuro
saeculo peccata tua, et tu rebaptizando polliceris dimittere
aliena? Nos donum Spiritus sancti agnoscimus
esse remissionem omnium peccatorum, suffragante
nobis ipsa Veritate, quae post resurrectionem suam
ait discipulis suis, <hi>Accipite Spiritum sanctum; si cui
remiseritis peccata, remittuntur illi <note>(Joan. XX, 23)</note>
              </hi>. Vos
autem sacrilego ausu, quibus jam Christus dono
Spiritus sancti per Baptismum et originalia et propria
cuncta demisit omnino peccata, in jam baptizatis
exsufflatis Christum, respuitis Spiritum sanctum; et
renatum non abluere, sed sordidare; non liberare,
sed obligare; non vivificare, sed mortificare contenditis.
Nec mirum si has ruinas quotidie fabricatis, qui
petram integram Christum in fundamento habere
noluistis. A vestro errore separat Veritas filios suos,
quos sic fovet ut nutriat, non sicut tu blandiendo decipit
ut occidat.</p>
</div2>

<div2>
            <head>CAPUT XX.</head>
<p> <hi>Resurrectio.</hi> Apud Catholicam,
dilectissimi, noveritis tantum esse veram fidem, germanam
pacem, perpetuam salutem. Non enim in angulo
est, sed ubique tota est. Si quis ab ea discesserit,
atque haereticorum se errori tradiderit, ut fugitivus
servus judicabitur, non ut filius adoptivus: nec ad
vitam aeternam resurget, sed potius ad damnationem.
Quoniam bonis malisque promittitur resurrectio: <hi>Omnes quidem resurgemus,</hi> 
 ait Apostolus, <hi>sed non
omnes immutabimur <note>(I Cor. XV, 51)</note>
              </hi>. Et quid prodest,
fratres mei, resurgere, et non immutari? Qui enim in
illa vita non fuerit immutatus, a justo judice invenitur
esse damnatus. Damnatus autem aeternam non consequitur
vitam, qui de adversario diabolo victricem
noluit accipere palmam. Quid enim prodest, dilectissimi,
quod non illis vinculis in idolorum cultu
quempiam diabolus tenet, et visco haereticorum captum
detentumque possidet? Qui vult ad aeternam
vitam pervenire, contra omnes diaboli laqueos debet
fortiter invigilare. Non enim qualis est ista vita, ita
invenietur et illa.</p>
</div2>

<div2>
            <head>CAPUT XXI.</head>
<p> <hi>Differentia temporalis vitae et aeternae.</hi> Quantum autem distat inter hanc et illam, debet
nosse Charitas vestra. Hic falsitas, ibi veritas: hic
perturbatio, illic fida possessio: hic pessima amaritudo,
illic sempiterna dulcedo: hic periculosa elatio,
illic secura exsultatio: hic timetur ne qui erat amicus,
efficiatur subito inimicus; illic semper manet
amicus, quia nullus illuc admittitur inimicus: hic
quidquid est bonum, timetur ne pereat; illic quidquid
acceperis, ab illo servabitur qui facit ut nec tu
transeas, et quod acceperis non amittas: hic mors,
ibi vita: hic luctus, ibi gaudium: hic omnia quae
creavit Deus, illic ipse pro omnibus et in omnibus
Deus: et quae digna dicuntur, si tamen aliqua dicuntur.
Non enim sufficit humana lingua laudare, quod
sensus mortalium non valet comprehendere. Veniemus
illuc, fratres mei; et ibi videbimus quod oculus hic
non vidit, ibi audiemus quod auris hic non audivit,
ibi intelligemus quod cor humanum comprehendere
hic non valuit <note>(I Cor. II, 9)</note>, videntes fruentesque
exsultabimus inenarrabili gaudio <note>(I Petr. I, 8)</note>. Et
<pb n="1130"/>
quale gaudium erit, ubi nullus timor erit? Quale
gaudium erit, cum te videris socium esse Angelorum,
participem regni coelorum, regnare cum Rege, nihil
concupiscendo omnia possidere, sine avaritia divitem,
sine pecunia administrantem, sine successore judicantem,
sine metu Barbarorum regnantem, sine
morte in aeterna vita viventem?</p>
</div2>

<div2>
            <head>CAPUT XXII.</head>
<p> <hi>De via ad patriam.</hi> Sed ut ad ista
veniamus, viam tutissimam quae illuc perducit non
dimittamus. Quae est haec via? Christus ex toto se,
ex capite et ex corpore. Ex capite, aequalis Filius, in
manente manens: ex corpore minor, viam istam ut
gigas velociter transiens <note>(Psal. XVIII, 6)</note>. Caput et
corpus, Christus et Ecclesia. Nec ab illo separemur,
aliquid aliud de illo, sicut haeretici, credendo; nec
ab ista, pravis nostris moribus declinando. Haec est
mater vera, pia mater et casta, intrinsecus sui viri
dignitate ornata, non forinsecus mendacio fallente
turpiter colorata. Non vos ab ista matre nomen confictum
seducat alienum, non vos Ecclesiae species
aliena decipiat. Sponsa Christi non est quae virum
suum non cognoscit: turpis est quae tanti viri speciem
suis sermonibus fuscare contendit: frustra sibi
Ecclesiae nomen imponit. Video equidem te, o spelunca
subdola, decipiens, quia decepta: video quidem
quod aptes formam tuam sub specie aliena.
Quid te componis? quid tantum te exornas? quid fimbrias
tuas expandis? quid te contra veram sponsam
aequare contendis? Non te recipit sponsus, quia non
es sponsa. Sed pulchram te esse dicis, et de auro
atque ornamentis plurimis gloriaris. Respondet tibi
sponsus, respondet tibi speciosus forma prae filiis hominum <note>(Psal. XLIV, 3, 4)</note>:
 <hi>Species fornicariae facta
est tibi, irreverens facta es in omnibus.</hi> Quod si dixeris,
Quare? Respondet, Quia sub specie sponsae componis
te, et mentiris sponsum tuum esse me. <hi>Species fornicariae
facta est tibi, irreverens facta es in omnibus.</hi> Non
sicut Patrem appellasti me: <hi>Ego</hi> enim <hi>et Pater unum
sumus <note>(Joan. X, 30)</note>
              </hi>. Non sicut Patrem appellasti me,
et principem virginitatis tuae <note>(Jerem. III, 3, 4)</note>. Verba
sunt Christi per prophetam. Si enim ego essem princeps
virginitatis tuae, servarem integritatem tuam,
sicut integram servavi matrem meam. Quia ergo nec
principem virginitatis tuae, nec Patri me agnoscis
aequalem, nec ego te agnosco virginem. Noli te amplius
jactare esse quod non es: agnosce turpitudinem
tuam: Arius abstulit integritatem tuam. Non es igitur
sponsa, quia non es integra. Frustra enim illum
sponsum vocas, qui non est tuus: turpem enim viduam
non accipit Christus. Redi, redi repudiata, redi
confusa, redi serpentinis fraudibus violata; redi, non
in divinitate coelesti composita, sed humanis assertionibus
circumventa, redi: fallere temetipsam potes,
fallere sponsum non potes. Novit enim ille quam
quaerit, agnoscit ille quam vocat. Semper vivit mater:
noverca, quid te supponis? Non potes excludere
pulchram dominam, cum sis ipsa turpis ancilla. <hi>Species fornicariae facta est tibi.</hi> 
 Non enim servasti uni
viro fidem, quae catholicam non tenes unitatem. Ille
enim sponsus matrem quaerit veram, quae pie suos
filios nutriat; non turpem, quae alienos fraudulenter
occidat. Vide quae est haec mater vera, quae adhuc te
tolerat suos filios praefocantem, suo viro injurias irrogantem.
Tolerat, quia patientiam exhibet sui sponsi,
et exspectat auras libertatis, ut vindicetur ab eo ejus
humilitas, quoniam eam viri sui obtinet charitas.
Ipse est enim qui vivit et regnat cum Deo Patre et
cum Spiritu sancto in saecula saeculorum. Amen.
</p>
</div2>
        </div1>
      </note>
</body>
  </text>
</TEI>