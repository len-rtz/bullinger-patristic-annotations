<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Homilia in Dominica II Adventus</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 47</title>
           <idno>AugHip.HoInDoI</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Homilia in Dominica II Adventus</head>
<p>
          <pb n="1133B"/>Ecce ex qua Tribu nasciturus esset Christus ex
<pb n="1133C"/>
lectione evangelica docemur. Ex David autem stirpe
secundum carnem futurum esse, ita praenuntiatum
est in psalmis: <hi>Juravit Dominus David in veritate, et
non frustrabitur eum, de fructu ventris tui ponam super
sedem tuam.</hi> Et rursum: <hi>Semel juravi in sancto meo
si David mentiar, semen ejus in aeternum manebit et
thronum ejus sicut sol in conspectu meo, et sicut luna
perfecta in aeternum, et testis in coelo fidelis.</hi> Et item in
libro Paralipomenon: <hi>Et factum est verbum Domini
ad Nathan prophetam dicens: Vade et dic servo meo
David: Haec dicit Dominus: Annuntio tibi quod aedificaturus
est domum sibi Dominus; cumque impleveris
dies tuos ut vadas ad patres tuos, suscitabo semen
tuum post te, quod erit de filiis tuis, et stabiliam regnum
ejus. Ipse aedificabit mihi domum, et firmabo solium
<pb n="1133D"/>
ejus usque in aeternum. Ego ero illi in patrem, et
ipse erit mihi in filium, et misericordiam meam non
auferam ab eo, sicut abstuli ab eo qui ante te fuit; et
statuam eum in domo mea, et in regno meo usque in
sempiternum, et thronum meum firmissimum in perpetuum.</hi> 
Haec omnia qui in Salomone putat fuisse impleta,
multum errare videtur; nam qualiter in Salomone
intelligendum est quod dictum est: Postquam
dormieris cum patribus tuis, suscitabo semen tuum
post te, quod erit de filiis tuis, et stabiliam regnum
ejus? Nunquid de illo Salomone creditur prophetatum?
Minime; ille enim vivente patre suo coepit
regnare; nam hic dicitur: quia cum impleti fuerint
dies tui et dormieris cum patribus tuis, suscitabo
semen tuum, ex quo intelligitur alium fuisse promissum,
missum, qui non ante mortem David, sed post mortem
<pb n="1134C"/>
ejus praenuntiatus fuerit suscitandus, qui aedificaret
domum Domini non de parietibus manufactis,
sed de lapidibus vivis et pretiosis, id est sanctis et
fidelibus, nam et illud quod subjecit: fidelis erit domus
ejus, et regnum ejus usque in sempiternum coram
me, attendat et aspiciat quisquam non de Salomone
esse praenuntiatum; Salomonis namque domum
fuisse plenam mulieribus alienigenis colentibus
idola, et ipse ab eis rex idololatriae seductus, atque
dejectus, qui dum bonus fuisset in initio, malum exitum
habuit. Ergo quis est iste cujus domus est fidelis
in perpetuum, et qui post mortem David promittebatur
suscitandus? Ille est utique de quo ipse David
in psalmo octuagesimo octavo aestuans et proclamans
dicit: <hi>Tu vero distulisti Christum tuum.</hi> Non
<pb n="1134D"/>
est ergo Salomon, sed nec iste David, sed dilatatus est
Christus. Ecce apparuit certe promissiones praedictas
non in Salomone, sed in Christo Domino nostro, qui ex
David genere ortus est, fuisse completas, de quo per Hieremiam
ipse Dominus dicit: <hi>Ecce dies veniunt, et suscitabo
David germen justum, et regnabit rex, et sapiens erit, et
faciet judicium et justitiam super terram. In diebus illis
salvabitur Juda, et Israel habitabit confidenter, et hoc est
nomen quod vocabunt eum, Dominus justus noster.</hi> Et
Isaias de Christo quia ex semine David natus est
secundum carnem sic in consequentibus prophetiae
suae dicit: <hi>In die illa radix Jesse qui stat in signum
populorum, ipsum gentes deprecabuntur, et erit sepulcrum
ejus gloriosum.</hi> In signum populorum stat radix
Jesse, quoniam Christus signaculum crucis exprimit
<pb n="1135A"/>
in frontibus eorum. Ipsum gentes deprecabuntur,
quod jam obtutum cernitur fuisse completum. Sepulcrum
autem ejus in tantum est gloriosum, ut excepto
quod redempti per mortem ejus gloriam exhibemus,
etiam locus ipse coruscans miraculis gloriae
suae, ob eam causam ad se omnem contrahit mundum.
Hic locus in hebraeo habet: <hi>Et erit requies ejus
gloriosa,</hi> utique quia moriens caro ejus non vidit
corruptionem, secundum sententiam psalmi, quia <hi>non est derelicta anima ejus in inferno,</hi> 
 nec datum est <hi>sanctum</hi> 
 ejus <hi>videre corruptionem.</hi> Iste est qui per
Nathan ex semine David promittitur, qui etiam et
per Isaiam prophetam ita praenuntiatur: <hi>Egredietur
virga de radice Jesse, et flos de radice ejus ascendet.</hi> 
Haec virga de radice Jesse virgo Maria est, de radice
<pb n="1135B"/>
David exorta, quae genuit florem Dominum salvatorem,
de quo etiam sequitur: <hi>Et requiescet super eum
Spiritus Domini, spiritus sapientiae et intellectus, spiritus
consilii et fortitudinis, spiritus scientiae et pietatis,
et replebit eum spiritus timoris Domini.</hi> Ideo autem tanta
dona Spiritus super eum praedicantur, quia in eo non ad
mensuram habitat Spiritus sicut in nobis, sed tota inest
plenitudo divinitatis et gratiarum. Iste est <hi>qui non
secundum visionem oculorum, et auditum aurium judicat,
sed est justitia cingulum lumborum ejus et fides
cinctorium renum ejus;</hi> in cujus ecclesia habitat lupus
cum agno; ille utique qui solebat ab eo rapere
praedam, et dum ad eam convertitur cum innocentibus
commoratur; in cujus ovili pardus cum haedo
<pb n="1136A"/>
accubat, permixti scilicet subdoli cum peccatoribus,
ibi vel etiam vitulus ex circumcisione, leo ex saeculi
potestate, oves de populari ordine simul commorantur,
quia in fide communis est commixtio omnium.
Puer autem parvulus minans eos ille est utique
qui se humiliavit pro nobis in parvulis. Bos autem
et leo simul comedent paleas, quia principes cum
subjectis plebibus communem habent doctrinam. Delectatur
quoque infans ab ubere super foramine aspidis,
dum gentes quae solebant venena praedicare
aliquando conversae etiam parvuli Christi fidem delectantur
audire; caverna enim reguli corda sunt infidelium,
in quibus ille serpens tortus requiescebat,
quem ablactatus comprehensum exinde captivum
traxit, ut in monte sancto ejus, quod est Ecclesia,
<pb n="1136B"/>
non noceret. Jam vero quia ore prophetico de Mohab
nascenti Christo perhibeatur testimonium, idem
Isaias testatur, <hi>Ponam enim,</hi> inquit, <hi>super his qui
fugerint de Mohab leonem, et reliquiis terrae: emitte
agnum, Domine, dominatorem terrae, de petra deserti
ad montem filiae Sion.</hi> De hac enim gente Mohabitarum
egressus est agnus immaculatus qui tollit peccati
mundi, qui dominatur in orbe terrarum. Petra
autem deserti Ruth significat quae destituta morte
mariti de Booz genuit Obed, et Obed Jesse, et de Jesse
David, et de Davidica stirpe natus est Christus. Montem
autem filiae Sion aut historialiter ipsam urbem Hierosolymam
dicit, aut juxta tropologiam Ecclesiam in
specula, id est in virtutum sublimitate collocatam.
</p>
</div1>
</body>
  </text>
</TEI>