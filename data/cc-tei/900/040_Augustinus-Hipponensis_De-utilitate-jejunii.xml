<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De utilitate jejunii</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeUtJe</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Jejunium Deo exhibere hominum
est, non Angelorum.</hi> De utilitate jejunii admonemur
aliquid loqui; et Deus admonet, et tempus nos
admonet. Haec enim observatio, haec virtus animi,
haec fraudatio carnis et lucrum mentis ab Angelis non
exhibetur Deo. Ibi enim omnis est copia et sempiterna
securitas: et ideo nullus defectus, quia in Deum
plenus affectus. Ibi panis Angelorum: quem panem
Angelorum ut manducaret homo, factus est homo.
Hic omnes animae terrenam carnem portantes, de
terra implent ventres: ibi spiritus rationales coelestibus
corporibus praesidentes, de Deo implent mentes.
Et hic cibus est, et ibi cibus: sed cibus iste cum reficit,
deficit, et sic implet alvum, ut ipse minuatur;
ille autem et implet, et integer permanet. Hunc cibum
nobis esuriendum Christus indixit, dicens: <hi>Beati qui
esuriunt et sitiunt justitiam, quoniam ipsi saturabuntur <note>(Matth. V, 6)</note>
          </hi>.
Pertinet ergo ad homines hanc vitam
mortalem gerentes, esurire ac sitire justitiam: impleri
autem justitia, ad aliam vitam pertinet. Hoc
pane, hoc cibo pleni sunt Angeli: homines autem
dum esuriunt extendunt se; dum se extendunt, dilatantur;
dum dilatantur, capaces fiunt; capaces facti,
suo tempore replebuntur. Quid ergo? hic nihil inde
capiunt qui esuriunt et sitiunt justitiam? Capiunt
plane: sed aliud est, cum quaerimus de refectione iter
agentium; et aliud, cum quaerimus de perfectione
beatorum. Apostolum audi esurientem et sitientem,
et utique justitiam, quanta in hac vita capi potest,
quanta geri justitia. Quis enim nostrum se illi vel
conferre audeat, nedum praeferre? Sed quid ait, <hi>Non
quia jam acceperim, aut jam perfectus sim.</hi> Videte quis
loquatur: Vas electionis, et extremum quodam modo
fimbriarum vestimenti Domini; sed tamen quod ad
fluxum sanguinis sanat tangentem, quia credentem:
novissimus enim Apostolorum et minimus, sicut ipse
ait, <hi>Ego sum novissimus Apostolorum;</hi> et, <hi>Ego sum
minimus Apostolorum:</hi> et iterum, <hi>Non sum dignus
vocari apostolus, quia persecutus sum Ecclesiam Dei:
<pb n="0708"/>
sed gratia Dei sum id quod sum; et gratia ejus in me
vacua non fuit, sed plus omnibus illis laboravi: non
ego autem, sed gratia Dei mecum <note>(I Cor. XV, 8-10)</note>
          </hi>.
Haec audiens tu, tanquam plenum et perfectum tibi
videris audire. Audisti quid ructet, audi et quid esuriat. <hi>Non quia jam acceperim, aut jam perfectus sim,</hi> 
ait. <hi>Fratres, ego non arbitror me apprehendisse: unum
autem quae retro oblitus, in ea quae ante sunt extentus,
secundum intentionem sequor ad palmam supernae vocationis
Dei in Christo Jesu <note>(Philipp. III, 12-14)</note>
          </hi>. Dicit
se nondum esse perfectum, quod nondum acceperit,
nondum apprehenderit: dicit se extendi, dicit se
sequi ad palmam supernae vocationis. In via est; esurit,
impleri vult, satagit, pervenire desiderat, aestuat:
nihil illi tam magnae morae est, quam dissolvi et esse
cum Christo <note>(Id. I, 23)</note>.
</p>
        </div3>
      </div2>

<div2>
        <head>CAPUT II.</head>
<div3>
          <head>2.</head>
          <p>
 <hi>Jejunium hominum est medium locum
tenentium carnales inter et Angelos.</hi> Ergo, charissimi,
quia est terrenus cibus, quo carnis infirmitas
pascitur; est autem et coelestis cibus, quo pietas
mentis impletur; et habet cibus iste terrenus vitam
suam, habet et ille suam: hujus cibi vita hominum
est, illius cibi vita Angelorum est. Fideles homines,
discreti jam corde a turba infidelium, suspensi in
Deum, quibus dicitur, Sursum cor, aliam spem gerentes,
et scientes se peregrinari in hoc mundo, medium
quemdam locum tenent: nec illis comparandi sunt
qui nihil aliud putant bonum, quam deliciis terrenis
perfrui, nec illis adhuc supernis habitatoribus coeli, quibus
solae deliciae sunt panis ipse a quo creati sunt. Illi
homines proni ad terram, pastum atque laetitiam de
sola carne requirentes, pecoribus comparantur: longe
ab Angelis distant et conditione et moribus; conditione,
quia mortales sunt; moribus, quia luxuriosi.
Inter illum populum coeli et populum terrae, medius
quodam modo pendebat Apostolus: illuc ibat, hinc se
attollebat. Nec cum illis tamen erat adhuc; nam diceret,
Jam perfectus sum: nec cum istis erat, pigris,
torpidis, marcidis, somnolentis, nihil aliud esse putantibus,
nisi quod vident, et quod transit, et quod
nati sunt, et quod morituri sunt; nam si cum eis esset,
<pb n="0709"/>
non diceret, <hi>Sequor ad palmam supernae vocationis.</hi> 
Gubernare itaque debemus nostra jejunia. Non
est hoc, ut dixi, officium angelicum; nec tamen et
illorum hominum officium est qui ventri serviunt:
medietatis nostrae res est, qua vivimus secreti ab infidelibus,
conjungi Angelis inhiantes. Nondum
pervenimus, sed jam imus: nondum ibi laetamur,
sed jam hic suspiramus. Quid ergo nobis
prodest abstinere aliquantum a pastu et laetitia carnali?
Caro in terram cogit; mens sursum tendit: rapitur
amore, sed tardatur pondere. De hac re Scriptura
ita loquitur: <hi>Corpus enim quod corrumpitur,
aggravat animam, et deprimit terrena inhabitatio sensum
multa cogitantem <note>(Sap. IX, 15)</note>
          </hi>. Si ergo caro in terram
vergens onus est animae, et sarcina praegravans praevolantem;
quantum quisque delectatur superiore vita
sua, tantum deponit de terrena sarcina sua. Ecce
quod agimus jejunantes.
</p>
        </div3>
      </div2>

<div2>
        <head>CAPUT III.</head>
<div3>
          <head>3.</head>
          <p>
 <hi>Jejunium necessarium ad carnem
domandam.</hi> Non vobis ergo videatur levis res aut superflua,
ne quisquam forte hoc faciens Ecclesiae consuetudine,
cogitet apud se, et dicat sibi, aut suggerentem
intrinsecus audiat tentatorem: Quid facis,
quia jejunas? Defraudas animam tuam, non ei das
quod eam delectat; tibi ipsi ingeris poenam, tuus ipse
tortor et cruciator existis. Deo ergo placet quia te
crucias? Ergo crudelis est, qui delectatur poenis tuis.
Responde hujusmodi tentatori: Excrucio me plane,
ut ille parcat; do de me poenas, ut ille subveniat, ut
placeam oculis ejus, ut delectem suavitatem ejus. Nam
et victima excruciatur, ut in aram imponatur. Minus
premet mentem meam caro mea. Et tali dissuasori
malo, servo ventris, responde per hanc similitudinem,
et dic: Si jumento forte insideres, si equo utereris,
qui te gestiendo posset praecipitare; nonne ut securus
iter ageres, cibaria ferocienti subtraheres, et fame
domares quem freno non posses? Caro mea jumentum
meum est: iter ago in Jerusalem, plerumque me
rapit, et de via conatur excludere: via autem mea
Christus est: ita exsultantem non cohibebo jejunio?
Si quis hoc sapit, etiam ipso experimento probat
quam utiliter jejunetur. Numquid enim caro ista,
quae nunc domatur, semper domabitur? Dum temporaliter
fluitat, dum mortalitatis conditione praegravatur,
habet exsultationes suas manifestas et periculosas
menti nostrae. Caro est enim adhuc corruptibilis,
nondum resurrexit; nam non semper sic erit: nondum
habet statum proprium coelestis habitudinis;
nondum enim facti sumus aequales Angelis Dei.
</p>
        </div3>
      </div2>

<div2>
        <head>CAPUT IV.</head>
<div3>
          <head>4.</head>
          <p>
 <hi>Manichaeorum error de pugna
carnis et spiritus. Carnis pugna poena peccati.</hi> Ne ergo
arbitretur Dilectio vestra, quod inimica sit caro spiritui,
quasi alter sit auctor carnis, alter sit auctor spiritus.
Multi enim hoc putantes vere rapti ab ipsa
carne deviarunt, et alterum auctorem carni, alterum
spiritui posuerunt. Utuntur autem quasi testimonio
apostolico, quod non intelligunt: <hi>Caro concupiscit adversus
spiritum, et spiritus adversus carnem (Galat. V,
<pb n="0710"/>
17)</hi>. Hoc verum est; sed quare et aliud non attendis: <hi>Nemo enim unquam carnem suam odio habet; sed nutrit
et fovet eam, sicut et Christus Ecclesiam 
 <note>(Ephes. V,
29)</note>
          </hi>? In illa prima sententia quam commemoravi,
quasi quaedam lucta duorum inimicorum videtur,
carnis et spiritus; quia <hi>caro concupiscit adversus spiritum,
et spiritus adversus carnem.</hi> In hac autem tanquam
copulatio conjugalis: <hi>Nemo enim unquam carnem
suam odio habet; sed nutrit et fovet eam, sicut et
Christus Ecclesiam.</hi> Quid ergo facimus inter has duas
sententias? Si contrariae sunt, quam respuemus,
quam tenebimus? Sed non sunt contrariae. Intendat
enim Charitas vestra: interim ego ambas accipio, et
ambas concordes, quantum potuero, demonstrabo.
Tu autem quisquis alium auctorem carnis constituis,
alium spiritus, de illa quid agis? <hi>Nemo enim unquam
carnem suam odio habet, sed nutrit et fovet eam, sicut
Christus Ecclesiam.</hi> Vel similitudo non te terret? quia <hi>nutrit,</hi> 
 inquit, <hi>et fovet eam, sicut et Christus Ecclesiam.</hi> 
Compedem putas carnem: quis amat compedem
suam? Carcerem putas carnem: quis amat carcerem
suum? <hi>Nemo enim unquam carnem suam odio habet.</hi> 
Quis non oderit vinculum suum? quis non oderit poenam
suam? Et tamen, <hi>Nemo unquam carnem suam
odio habet; sed nutrit et fovet eam, sicut et Christus Ecclesiam.</hi> 
Tu ergo qui alium auctorem ponis carni,
alium auctorem spiritui, alium positurus es Ecclesiae,
alium Christo: quod qui sapit, desipit. Diligit ergo
unusquisque carnem suam, Apostolus dicit, et praeter
Apostoli dictum unusquisque in se probat. Quantumlibet
enim sis domator carnis, quantalibet in eam severitate
accendaris, nescio utrum non claudes oculum,
si aliquis ictus immineat.</p>
        </div3>
<div3>
          <head>5.</head>
          <p>
 Est ergo quasi quoddam conjugium spiritus et
carnis. Unde ergo <hi>caro concupiscit adversus spiritum,
et spiritus adversus carnem?</hi> unde ista poena, quae ducta
est de mortis propagine? Unde dictum est, <hi>Omnes in Adam moriuntur 
 <note>(I Cor. XV, 22)</note>
          </hi>? et unde
dicit Apostolus, <hi>Fuimus aliquando et nos natura filii
irae, sicut et caeteri <note>(Ephes. II, 3)</note>
          </hi>? Accepit enim ille
vindictam mortis, de quo nati sumus, et trahimus
quod vincamus: et ideo concupiscimus adversus carnem,
ut nobis domitam carnem subjiciamus, et eam
ad obediendum attrahamus. Numquid ergo odimus,
quam nobis cupimus obedire? Dat unusquisque et in
domo sua plerumque disciplinam conjugi suae; et
eam subjugat renitentem, non persequitur inimicantem.
Filium tuum domas, ut tibi obediat: numquid
odisti? numquid deputas inimicum? Servum postremo
tuum diligis et castigas, et in castigando obedientem
facis. Habes de hac re ipsius Apostoli manifestam
plenamque sententiam: <hi>Non sic curro,</hi> inquit, <hi>tanquam in incertum; non sic pugillor, quasi aerem caedens:
sed castigo corpus meum, et in servitutem redigo;
ne forte aliis praedicans, ipse reprobus inveniar 
 <note>(I Cor.
IX, 26 et 27)</note>
          </hi>. Habet ergo caro ex conditione mortali
quasi quosdam terrenos appetitus suos: in hos tibi jus
freni concessum est. Regat te praepositus, ut possit a
te regi subjectus. Infra te est caro tua, supra te est
<pb n="0711"/>
Deus tuus: cum vis ut serviat tibi caro tua, admoneris
quomodo te oporteat servire Deo tuo. Attendis
quod sub te est, attende et quod supra te est. Leges
in inferiorem non habes, nisi a superiore. Servus es,
servum habes: sed Dominus duos servos habet. Servus
tuus plus est in potestate Domini tui, quam in
tua. Itaque vis tibi obediri a carne; numquid in
omnibus potest? In omnibus obtemperat Domino tuo;
non in omnibus obtemperat tibi. Quomodo, inquis?
Ambulas, pedes moves, sequitur: sed numquid quantum
vis ibit tecum? Animatur a te, numquid quamdiu
vis? numquid quando vis, doles? quando vis, sanus es?
Exercet enim te plerumque Dominus tuus per servum
tuum; ut quia fuisti Domini contemptor, merearis
emendari per servum.
</p>
        </div3>
      </div2>

<div2>
        <head>CAPUT V.</head>
<div3>
          <head>6.</head>
          <p>
 <hi>Delectatio carnis aliquantum et a
licitis refrenanda. Jejunium nostrum fine diversum a
jejunio Paganorum, Judaeorum et haereticorum. Haereticis
ut jejunium prosit redeundum ad Ecclesiam.</hi> Sed
ad te quid pertinet? Delectationem carnis non relaxare
usque ad illicita, aliquantum et a licitis refraenare.
Qui enim a nullis refraenat licitis, vicinus
est et illicitis. Proinde, fratres, licitum est conjugium,
illicitum est adulterium; et tamen temperantes
viri, ut longe sint ab illicito adulterio, refrenant se
aliquantum et a licito conjugio. Licita est satietas, illicita
est ebriositas: tamen modesti homines, ut longe
se faciant a turpitudine ebrietatis, castigant se aliquantum
et a libertate satietatis. Ita ergo agamus,
fratres, temperemus; et quod facimus, sciamus quare
faciamus. Cessando a laetitia carnis, acquiritur laetitia
mentis.</p>
        </div3>
<div3>
          <head>7.</head>
          <p>
 Proinde finis nobis jejuniorum nostrorum, ad
iter nostrum: quid sit ipsum iter, et quo tendamus,
hoc considerandum est. Namque et Pagani jejunant
aliquando, nec regionem quo tendimus norunt: et
Judaei jejunant aliquando, et viam in qua ambulamus,
non apprehenderunt. Tale est hoc, ac si aliquis equum
domet, in quo erret. Jejunant haeretici: video quales
eant; interrogo quo eant? Jejunatis, ut cui placeatis?
Deo, inquiunt. Munus, putatis, accipit? Sed prius vide
quid dicit: <hi>Relinque munus, et vade, prius reconciliare
fratri tuo <note>(Matth. V, 24)</note>
          </hi>. Numquid membra tua recte
domas, qui Christi membra dilanias? <hi>Auditur,</hi> inquit, <hi>in clamore vox vestra; et eos qui sub jugo vestro sunt, stimulatis
et caeditis pugnis. Non tale jejunium elegi, dicit
Dominus 
 <note>(Isai. LVIII, 4 et 5)</note>
          </hi>. Improbaretur ergo jejunium
tuum, si immoderatius severus existeres in servum
tuum: approbabitur jejunium tuum, cum non
agnoscis fratrem tuum? Non ego quaero a quo cibo
abstineas, sed quem cibum diligas. Dic mihi quem cibum
diligas, ut approbem quod ab isto cibo te abstineas.
Diligis justitiam? Forte, inquis, diligo. Appareat
ergo justitia tua. Puto enim justum esse ut majori
servias, quo tibi minor obtemperet. De carne
enim loquebamur, quae minor est quam spiritus, et
quae domanda ac moderanda subjecta est. Agis cum
ea ut obtemperet tibi, et subtrahis ei cibum, quod
ames subjectam tibi: agnosce majorem, agnosce superiorem,
<pb n="0712"/>
ut tibi recte cedat inferior.
</p>
        </div3>
      </div2>

<div2>
        <head>CAPUT VI.</head>
<p> <hi>Concordia membrorum corporis ad
unitatem eos revocat.</hi> Quid, si caro tua obedit tibi, et
tu non obedis Deo tuo? nonne ab ipsa damnaris, cum
tibi obtemperat? Nonne obtemperando tibi, contra te
dicit testimonium?</p>
<div3>
          <head>8.</head>
          <p>
 Et cui, inquit, majori obtemperem? Ecce Christus
loquitur, justitiae amatorem te dixeras: <hi>Mandatum
novum do vobis, ut vos invicem diligatis <note>(Joan. XIII,
34)</note>
          </hi>. Audi ergo Dominum tuum mandatum dantem, ut
nos invicem diligamus. Cum ex nobis omnibus tanquam
membris corpus sibi faciat, quod corpus habeat
unum caput ipsum Dominum et Salvatorem; tu
contra divellis te a membris Christi, non amas unitatem.
Non hoc expavesceres in membris tuis? Si
distortum digitum haberes, non ad correctorem digiti
tui medicum curreres? Certe tunc se habet bene
corpus tuum, quando sibi concordant membra tua:
tunc diceris sanus, tunc bene vales. Si autem aliquid
in tuo corpore dissentiat ab aliis partibus, quaeris
qui emendet. Cur ergo non quaeris emendari, ut
compagini membrorum Christi revoceris, et congruas
in ipso corpore et tuo? Certe viliores sunt
caeteris membris capilli tui? quid vilius in corpore
tuo capillis tuis? quid contemptius? quid abjectius?
Et tamen si male te tondeat, irasceris tonsori,
quia in capillis tuis non servat aequalitatem: et tu in
membris Christi non tenes unitatem? Quid sunt ergo,
aut cui rei prosunt jejunia tua? Indignum Deum putas,
cui ab omnibus qui in eum credunt, in unitate
serviatur: et tamen vis in membris tuis, in corpore
tuo, in capillis tuis unitatem servari. Loquuntur viscera
tua, membra tua contra te dicunt verum testimonium,
et tu falsum contra membra Christi?</p>
        </div3>
<div3>
          <head>9.</head>
          <p>
 Discrevisti te a jejunio Paganorum? Hoc putas,
et ideo securus tibi videris. Ego enim, inquis,
Christo jejuno, illi autem idolis et daemoniis. Accipio
quod dicis, et revera, non nego, discretum est. Sed
ecce quemadmodum contra te paulo ante me commemorante,
dicebant testimonium membra tua, ut admonerem
te qualis esse debeas cum membris Christi
Dei tui; et ipsi Pagani, a quibus separas jejunium
tuum, admoneant te aliquid de unitate Christi tui.
</p>
        </div3>
      </div2>

<div2>
        <head>CAPUT VII.</head>
<p> <hi>Paganorum ipsorum concordia in
cultu litigantium deorum.</hi> Ecce illi multos deos falsos
non divisi colunt: numquid nos unum verum ideo invenimus,
ut sub uno in unitate non simus? Multos
illi et falsos, nos unum et verum: et illi sub multis
falsis non habent divisionem, nos sub uno vero non
tenemus unitatem. Non doles, non gemis, non erubescis?
Aliud addo: non solum multos deos falsos
Pagani colunt, sed plerosque sibi contrarios et inimicos.
Verbi gratia, commemoremus aliqua ipsorum,
si cuncta non possumus: Hercules et Juno inimici
fuerunt, homines enim fuerunt; privignus ille, noverca
illa: utrique eorum Pagani templa fecerunt, et
Junoni et Herculi. Adorant illum, adorant illam; pariter
eunt ad Junonem, pariter ad Herculem: illis
sibi iratis, concordes sunt. Vulcanus et Mars inimici
<pb n="0713"/>
sunt, et justam causam habet Vulcanus: sed da judicem
qui audiat. Odit enim miser uxoris adulterium;
nec tamen audet cultores suos a Martis templo prohibere.
Simul adorant illum et illum. Si imitantur deos,
litigant et ipsi. Eunt de templo Martis ad templum
Vulcani: magna indignitas! nec tamen timent ne
sibi irascatur maritus, quod ad eum venitur de templo
Martis adulteri. Habent cor, sciunt lapidem sentire
non posse. Ecce colentes multos, falsos, diversos,
adversos, tenent tamen in eis colendis qualemcumque
unitatem: ecce dicunt contra te testimonium
et ipsi Pagani, a quibus tua jejunia separasti. Veni
ergo ad unitatem, frater. Unum Deum colimus: nunquam
Patrem et Filium vidimus litigantes. Nec mihi
Pagani succenseant, quod haec dixi de diis eorum.
Quare enim irascantur verbis meis, et non potius litteris
suis? Illas prius, si possunt, imo, si volunt,
deleant: non eis docendis grammatici vela suspendant.
Irascitur mihi quia ego dico, qui dat mercedem ut
filius ipsius discat.</p>
</div2>

<div2>
        <head>CAPUT VIII.</head>
<div3>
          <head>10.</head>
          <p>
 <hi>Pagani Christianorum discordia
avocari a christiana religione non debent. Charitas,
vita; dissensio, mors.</hi> Ergo, charissimi, illi quidem
tales deos habent, vel potius habuerunt. Quia enim
ipsi eos deserere noluerunt, ab eis deserti sunt. Et
multi deseruerunt eos, et adhuc deserunt, dejiciunt
templa eorum in cordibus suis: sed gaudeamus de
illis, quia veniunt ad unitatem, non ad divisionem.
Non inveniat paganus occasionem qua nolit esse
christianus. Concordemus, fratres, colentes unum
Deum, ut et illos deserere multos deos exhortemur
quodam modo nostra concordia, ut ad pacem et
ad unitatem veniant colendi unum Deum. Et si
forte fastidiunt, et hinc nobis calumniantur, quod
unitatem inter nos Christiani non habemus, et inde
sunt tardi et pigri ne veniant ad salutem; alloquar et
ipsos paululum, et dicam, quod eis dicatis. Non praeferant
nobis quasi concordiam suam, non sibi tanquam
de unitate sua placeant. Hostem quippe quem
patimur, illi non patiuntur: illos et non ista agentes
ipse possidet. Videt eos adoratores falsorum deorum;
videt eos servos, et servos daemoniorum quid illi lucri
est quia litigant, aut quid damni est quia non litigant?
Et unum quamvis falsum et vanum sentientes,
sibique consentientes, sic eos possidet. At vero cum
desereretur, et multi ad unum Deum concurrerent,
ejus sacrilega sacramenta desererent, templa everterent,
idola frangerent, sacrificia prohiberent; vidit
se perdidisse quos tenebat, vidit a sua familia recessisse,
verum Deum cognovisse: quid faceret?
quomodo insidiaretur? Concordes nos scit quod possidere
non possit, unum Deum nobis dividere non
potest, falsos deos nobis supponere non potest;
sentit esse vitam nostram charitatem, mortem nostram
dissensionem: lites immisit inter Christianos,
quia multos deos non potuit fabricare Christianis;
sectas multiplicavit, errores seminavit, haereses instituit.
Sed quidquid fecit, de palea dominica fecit.
Ecce securitas nobis est, licet illo saeviente, licet illo
<pb n="0714"/>
insidiante, et dissensiones varias inter Christianos
seminante: si Deum nostrum agnoscamus, si concorditer
teneamus, si fidem servemus, securi sumus.
Fratres, frumentum de area aut non recedit, aut redit:
aliquid palearum aufert ventus tentationis, unde
nobis faciat non viam perditionis, sed opus exercitationis.
Quantam vero paleam non tollit foras, et ipsa
tamen in ultimo ventilanda est: et non it tota palea
nisi in ignem. Satagere ergo debemus, fratres mei,
cum tempus est, quantis possumus viribus, quanta
possumus intentione, ut si fieri potest, et palea redeat,
dum frumenta non pereant. Dilectio nostra hic
probatur, magnum opus vitae nostrae proponitur.
Non nos inveniremus, quantum fratres diligamus, si
nemo periclitaretur: non appareret quanta esset
dilectio inquisitionis, si nihil teneret abyssus perditionis.
</p>
        </div3>
      </div2>

<div2>
        <head>CAPUT IX.</head>
<div3>
          <head>11.</head>
          <p>
 <hi>Agendum omnibus modis ut ad unitatem
redeant haeretici. Piscatorum et venatorum officia
diversa.</hi> Laboremus, fratres, non cessemus, omni opere,
omni sudore, affectu pio ad Deum, ad illos, inter
nos, ne illorum veterem litem sopire volentes, inter
nos novas rixas faciamus: et ante omnia cauti simus
inter nos ipsos tenere firmissimam dilectionem.
Illi gelaverunt in iniquitatibus suis: quomodo in eis
tu solves glaciem iniquitatis, si non ardeas flamma
charitatis? Nec curemus quod eis molesti videmur
compellendo: attendamus quo; in eo securi simus:
numquid enim ad mortem, et non potius a morte?
Omnino quibuscumque modis possumus, sed modeste,
vetusta vulnera pertractemus: et cauti simus,
ne inter manus medici deficiat qui curatur. Quid
itaque curandum nobis est quia plorat puer qui ad
scholam ducitur? Cogitandum nobis est quia repellit
manus medici qui secatur? Piscatores fuerunt Apostoli,
et Dominus dixit eis, <hi>Faciam vos piscatores
hominum <note>(Matth. IV, 19)</note>
          </hi>. Per prophetam autem dicitur
quod Deus primo piscatores erat missurus,
postea venatores <note>(Jerem. XVI, 16)</note>. Primo piscatores
misit, postea venatores mittit. Quare piscatores,
quare venatores? De abysso et profundo maris superstitionis
idololatriae credentes piscati sunt retibus
fidei. Venatores autem quo missi sunt? Cum illi vagarentur
per montes et colles, id est, per superbias
hominum, per tumores terrarum. Mons unus Donatus,
et alius mons Arius; alter mons Photinus, alter
mons Novatus: per istos montes errabant; venatoribus
indigebat error ipsorum. Ideo et distributa sunt
officia piscatorum et venatorum, ne forte isti dicant
nobis: Quare Apostoli neminem coegerunt, neminem
impulerunt? Quia piscator est, retia mittit in
mare, quod incurrerit trahit. Venator autem silvas
cingit, sentes excutit, terroribus undique multiplicatis
cogit in retia. Ne hac eat, ne illac eat: inde
occurre, inde caede, inde terre; non exeat, non effugiat.
Sed retia nostra vita est, tantum dilectio conservetur.
Nec attendas quam illi sis molestus, sed
quam tibi ille sit dilectus. Qualis pietas, si parcis et
moritur?
</p>
        </div3>
      </div2>

<div2>
        <head>CAPUT X.</head>
<div3>
          <head>12.</head>
          <p>
 <hi>Similitudo docens pietatis esse, cum
<pb n="0715"/>haereticis obstinatis non parcitur, ne pereant.</hi> Fratres,
hanc etiam considerate comparationem et similitudinem:
una enim res multas similitudines habere
potest. Ea conditione nascuntur homines, ut velit
sibi omnis homo a filiis suis succedi; et nemo est qui
non hunc ordinem in domo sua vel optet vel speret, ut
generatores filiorum cedant, et generati succedant.
Tamen si pater senex aegrotet: non dico, si filius,
cui adsit pater, quem quaerit haeredem, quem cupit
successorem, quem propterea genuit, ut illo mortuo
ipse vivat; non hoc dico: si pater aegrotet senex,
iturus, jam vicinus morti, jam naturae ordinem petens,
jam ultra quod speret non habens; tamen si
aegrotet, et adsit illi pie filius ejus, et videat eum
medicus lethali et noxio somno premi, patiens est in
senem moriturum propter ipsos paucos dies quibus
hic potest vivere; stat filius, et adest patri sollicitus:
et cum audierit medicum dicentem, Iste homo lethargicus
potest esse, et inde mori, si permittatur dormire;
si vultis eum vivere, non dormiat: illum somnus
ille noxius premit, qui et noxius est, et dulcis est. Filius
autem ejus admonitus a medico, stat sollicitus,
patri molestus, pulsat; et si pulsatio ejus vincitur,
vellicat; et si vellicatio nihil agit, pungit. Certe molestus
est patri: et esset impius, nisi molestus esset.
At ille quem delectat mori, molestum sibi filium
tristi aspectu et voce reverberat: Quiesce mihi; quid
mihi molestus es? Sed medicus ait quia si dormieris,
morieris. Et ille: Dimitte me; mori volo. Senex dicit,
Mori volo: et puer impius est, si non dicat,
Ego nolo. Et illa vita utique temporalis est, nec ille
in ea perpetuus erit, cui filius est molestus ut excitet;
nec ille qui abeunti patri et decedenti succedit.
Ambo per eam transeunt, ambo per illam temporaliter
transvolvant: et tamen impii sunt, nisi ad ipsam
sibi temporalem, etiam cum invicem molesti sunt
consulant. Ergone video fratrem meum somno noxiae
consuetudinis premi, et non excito, dum timeo
molestus esse dormienti atque pereunti? Absit a me
ut hoc facerem, nec si illo vivo nostra angustaretur
haereditas. Nunc vero cum illud quod accepturi sumus
dividi non possit, cum, possessore multiplicato
angustari non possit; non eum erigam vel molestus
<pb n="0716"/>
ut vigilet, et carens somno vetustissimi erroris mecum
in haereditate gaudeat unitatis? Prorsus faciam;
si vigilo, faciam: si non facio, et ego dormio.
</p>
        </div3>
      </div2>

<div2>
        <head>CAPUT XI.</head>
<div3>
          <head>13.</head>
          <p>
 <hi>Contra haereticos Ecclesiam dividentes.</hi> 
Charissimi, Dominus interpellatus est a quodam,
cum turbis loqueretur, et ait illi: <hi>Domine, dic
fratri meo ut dividat mecum haereditatem.</hi> Et Dominus: <hi>Dic, homo, quis me constituit divisorem haereditatis inter
vos 
 <note>(Luc. XII, 13, 14)</note>
          </hi>? Non, utique dedignabatur
compescere cupiditatem, sed nolebat fieri judex ad
divisionem. Nos autem, charissimi, non eum rerum
talium judicem requiramus, quia nec talis est haereditas
nostra; pura fronte, bona conscientia interpellemus
Dominum nostrum, et dicat ei unusquisque nostrum:
Domine, dic fratri meo, non ut dividat, sed
ut teneat mecum haereditatem. Quid enim vis dividere,
frater? Quod enim dimisit nobis Dominus non
potest dividi. Aurum est enim, ut stateram divisionis
proferat? Argentum est, pecunia est, mancipia sunt,
pecora sunt, arbores sunt, agri sunt? Omnia enim ista
dividi possunt, Non potest dividi, <hi>Pacem meam do vobis,
pacem meam dimitto vobis <note>(Joan. XIV, 27)</note>
          </hi>. Postremo
in ipsis etiam terrenis haereditatibus divisio minorem
facit: constitue duos fratres sub uno patre; quidquid
possidet pater, amborum est, totum illius, totum
et illius. Proinde si de rebus suis interrogetur,
sic respondet: Cujus est, verbi gratia, equus ille? Et
si uni eorum dixeris: Noster est. Cujus ille fundus,
ille servus? In omnibus respondet: Noster est. Si autem
dividant, jam aliud respondetur. Cujus equus
ille? Meus. Cujus iste? Fratris mei. Ecce quid tibi fecit
divisio. Non unum acquisisti, sed unum perdidisti.
Si ergo et talem haereditatem haberemus, quae
dividi posset; dividere tamen non deberemus, ne nostras
divitias minueremus. Et certe nihil tam importunum
filiis quam vivo patre velle dividere. Denique
si hoc facere moliantur, si litibus et contentionibus
studeant ad vindicandas sibi quisque partes suas,
exclamat senex: Quid facitis? Adhuc vivo. Exspectate
paululum mortem meam, tunc secate domum
meam. Nos autem Deum patrem habemus: quid
imus in divisionem? quid imus in lites? Certe exspectemus:
si mori potuerit, dividamus.

</p>
        </div3>
      </div2>
</body>
  </text>
</TEI>