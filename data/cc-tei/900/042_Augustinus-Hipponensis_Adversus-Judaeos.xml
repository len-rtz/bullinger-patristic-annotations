<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Adversus Judaeos</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 42</title>
           <idno>AugHip.AdvJud3</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Severitatis Dei exemplum
<pb n="0051"/>in excisione Judaeorum; bonitatis vero, in insitione Gentium.
Judaeorum caecitas ex scripturis Veteris Testamenti
convincenda.</hi> Beatus apostolus Paulus, doctor
Gentium in fide et veritate, exhortans nos ut in eadem
fide, cujus idoneus minister effectus est, stabiles
firmique maneamus, praecepto admonet, terret exemplo. <hi>Vides,</hi> 
 inquit, <hi>bonitatem et severitatem Dei: in eos
quidem qui ceciderunt, severitatem; in te autem bonitatem</hi>,
 <hi>si permanseris in bonitate.</hi> Hoc dixit utique de
Judaeis, qui tanquam rami ex illa olea, quae in sanctis
Patriarchis tanquam in radice fructifera, propter infidelitatem
fracti sunt; ut Gentium propter fidem
insereretur oleaster, et fieret particeps pinguedinis
oleae ramis naturalibus amputatis, Sed <hi>noli,</hi> inquit, <hi>gloriari adversum ramos: nam si gloriaris, non tu radicem
portas, sed radix te.</hi> 
 Et quoniam salvantur aliqui
ex illis, continuo subjunxit: <hi>Alioquin et tu excideris.
Sed et illi si non permanserint in infidelitate, inserentur:
potens est enim Deus iterum inserere eos <note>(Rom. XI, 18-23)</note>
          </hi>.
Illi autem qui permanent in infidelitate, ad illam
sententiam Domini pertinent, ubi ait: <hi>Filii autem
regni hujus ibunt in tenebras exteriores; ibi erit fletus et
stridor dentium.</hi> Gentes autem permanentes in bonitate,
ad illud quod superius ait: <hi>Multi ab oriente et
occidente venient, et recumbent cum Abraham et Isaac
et Jacob in regno coelorum <note>(Matth. VIII, 12, 11)</note>
          </hi>. Itaque
illis Patriarchis in radice viventibus, et infidelis superbia
naturalium ramorum justa Dei severitate confringitur,
et fidelis humilitas oleastri gratia divinae
bonitatis inseritur.</p>
        </div3>
<div3>
          <head>2.</head>
          <p>
 Sed quando Judaeis ista dicuntur, Evangelium
Apostolumque contemnunt, et quod dicimus non audiunt;
quoniam quod legunt, non intelligunt. Nam
utique si intelligerent de quo praedixerit propheta,
quem legunt, <hi>Dedi te in lucem gentium, ita ut sis salus
mea usque in fines terrae <note>(Isai. XLIX, 6)</note>
          </hi>; non sic caeci
<pb n="0052"/>
essent, non sic aegroti, ut in Domino Christo nec lucem
agnoscerent, nec salutem. Item si intelligerent,
quod infructuose atque inaniter cantant, de quibus
sit praenuntiatum, <hi>In omnem terram exivit sonus eorum,
et in fines orbis terrae verba eorum <note>(Psal. XVIII, 5)</note>
          </hi>; ad
sonum Apostolorum evigilarent, et verba eorum divina
esse sentirent. De sanctis ergo Scripturis, quarum
et apud ipsos magna habetur auctoritas, sumenda
sunt testimonia, quorum et si nolint oblata utilitate
sanari, aperta possint veritate convinci.
</p>
        </div3>
      </div2>

<div2>
        <head>CAPUT II.</head>
<div3>
          <head>3.</head>
          <p>
 <hi>Instrumenti Veteris libros ad nos
pertinere, eorumque praecepta per nos melius impleri.</hi> 
Sed primo eorum ille redarguendus est error, quo
putant ad nos ideo non pertinere Instrumenti Veteris
libros, quia jam non vetera, sed nova sacramenta
servamus. Dicunt enim nobis, Quid apud vos facit
lectio Legis et Prophetarum, cujus praecepta servare
non vultis? eo quod carnem praeputii non circumcidimus
masculinam, et vescimur carnibus quas Lex
dicit immundas, nec sabbata et neomenias et dies festos
eorum carnaliter observamus, nec victimis pecorum
sacrificamus Deo, nec Pascha in ove et azymis similiter
celebramus: et si qua alia vetera sacramenta
generali vocabulo umbras futurorum appellat Apostolus <note>(Coloss. II, 17)</note>,
quia ea significabant suo tempore
revelanda, quae nos revelata suscepimus, ut
remota umbra nuda eorum luce frueremur. De quibus
singillatim nimis longum est disputare quemadmodum
exuendo veterem hominem circumcidimur,
non in exspoliatione corporis carnis; et quos cibos
vitant in pecoribus, vitamus in moribus; et exhibemus
corpora nostra hostiam vivam, sanctam, Deo
placentem, cui et animas nostras in desideriis sanctis
pro sanguine intelligenter effundimus, et Christi velut
agni immaculati sanguine ab omni iniquitate mundamur.
Qui propter similitudinem carnis peccati etiam
caprino pecore in veteribus sacrificiis figuratur: nec
<pb n="0053"/>
eum negat in crucis cornibus taurum, qui in illo
agnoscit maximam victimam. In illo requiem cum invenimus,
vere sabbatizamus: et lunae novae observatio,
vitae novae est sanctificatio. Et Pascha nostrum
Christus est; et azyma nostrum sinceritas veritatis,
fermentum non habens vetustatis: et si qua alia sunt,
in quibus nunc immorari opus non est, quae illis veteribus
adumbrata sunt signis, in illo habent finem,
cujus regni non erit finis. In illo quippe omnia oportebat
impleri, qui venit Legem et Prophetas non solvere,
sed implere <note>(Matth. V, 17)</note>.
</p>
        </div3>
      </div2>

<div2>
        <head>CAPUT III.</head>
<div3>
          <head>4.</head>
          <p>
 <hi>Christus Legem non evacuavit
arguendo, sed implendo mutavit. Mutatio veterum sacramentorum
praedicta in Psalmis.</hi> Proinde illa vetera
signa rerum non evacuavit arguendo, sed implendo
mutavit: ut alia essent quae nuntiarent venisse jam
Christum, quam fuerant illa quae praenuntiabant esse
venturum. Quid sibi autem vult, quod sic praenotantur
quidam psalmi, quos et ipsi legunt et habent in
Litterarum auctoritate sanctarum, ut in eorum titulis
scriptum sit, <hi>Pro iis quae immutabuntur</hi>; textus vero
eorumdem psalmorum praedicat Christum: nisi quia
eorum mutatio per illum futura praedicta est, per
quem apparet impleta? ut populus Dei, qui nunc est
populus christianus, jam non cogatur observare quae
propheticis temporibus observabantur: non quia
damnata, sed quia mutata sunt; non ut res ipsae quae
significabantur perirent, sed ut rerum signa suis quaeque
temporibus convenirent.
</p>
        </div3>
      </div2>

<div2>
        <head>CAPUT IV.</head>
<div3>
          <head>5.</head>
          <p>
 <hi>Christus in Psalmo quadragesimo
quarto praenuntiatus.</hi> Denique in psalmo quadragesimo
quarto (nam ipse primus est eorum qui hujusmodi
titulum praeferunt, <hi>Pro iis quae immutabuntur:</hi> ubi
etiam legitur, <hi>Canticum pro dilecto</hi> ) apertissime Christus
ostenditur: <hi>Speciosus forma prae filiis hominum.
Qui cum in forma Dei esset, non rapinam arbitratus est,
esse aequalis Deo.</hi> Ibi ei dicitur, <hi>Accingere gladium tuum
juxta femur:</hi> quod in carne esset hominibus locuturus.
Per gladium quippe sermo, per femur caro significatur:
quia <hi>semetipsum exinanivit, formam servi accipiens;</hi> 
ut ille per divinitatem <hi>speciosus forma prae
filiis hominum,</hi> etiam illud fieret per infirmitatem,
quod de illo alius propheta, <hi>Vidimus eum, et non habebat
speciem, neque decorem; sed vultus ejus abjectus,
et deformis positio ejus <note>(Isai. LIII, 2)</note>
          </hi>. Nam in eodem
psalmo, quod non tantum homo, sed etiam Deus sit
Christus, apertissime ostenditur, cum subditur: <hi>Thronus tuus, Deus, in saeculum saeculi, virga aequitatis virga regni tui. Dilexisti justitiam et odisti iniquitatem;
propterea unxit te, Deus, Deus tuus oleo exsultationis
prae participibus tuis.</hi> 
 Ab unctione quippe, quo graece <foreign xml:lang="greek">χρίσμα</foreign>
 dicitur, Christus est appellatus: ipse est Deus
unctus a Deo, qui et ipsam cum caeteris sacramentis
<pb n="0054"/>
carnalem in spiritualem mutavit unctionem. Ibi ei de
Ecclesia dicitur: <hi>Astitit regina a dextris tuis in vestitu
deaurato, circumamicta varietate.</hi> Ubi significatur linguarum
varietas in omnibus gentibus: quarum tamen
una et simplex fides est intus: <hi>Omnis</hi> enim <hi>pulchritudo
filiae regis intrinsecus.</hi> Quam Psalmus alloquitur
dicens, <hi>Audi, filia, et vide:</hi> audi promissum, vide
completum. <hi>Et obliviscere populum tuum et domum
patris tui.</hi> Sic nova implentur, sic vetera commutantur. <hi>Quoniam concupivit rex speciem tuam.</hi> 
 Speciem
quam fecit ipse per se, non invenit in te. Quomodo
enim speciosa esses ejus oculis, quando eras tuis
foedata peccatis? Ne tamen spem tuam arbitreris
ponendam in homine, sequitur et dicit, <hi>Quoniam ipse
est Dominus</hi>, <hi>Deus tuus.</hi> Ne formam servi spernas,
ne potentis infirmitatem excelsique humilitatem derideas, <hi>ipse est Deus tuus.</hi> 
 In eo quod parvus apparet,
magnus latet; in umbra mortis sol justitiae, in contumelia
crucis Dominus gloriae. Quamvis eum persecutores
necent, infideles negent; <hi>ipse est Dominus
Deus tuus:</hi> per cujus corpus immutantur, quae antea
per umbras figurabantur.
</p>
        </div3>
      </div2>

<div2>
        <head>CAPUT V.</head>
<div3>
          <head>6.</head>
          <p>
 <hi>Titulo Psalmi sexagesimi octavi
qui de Christi passione scriptus est, etiam mutatio praedicitur.</hi> 
Psalmus quoque sexagesimus octavus habet
in titulo: <hi>Pro iis quae commutabuntur.</hi> Et cantatur
ibi passio Domini nostri Jesu Christi, transfigurantis
in se quasdam etiam voces membrorum, hoc est
fidelium suorum. Non enim ipse ulla delicta habuit,
sed nostra portavit: unde dicit, <hi>Et delicta mea
a te non sunt abscondita.</hi> Ibi scriptum est et praenuntiatum,
quod in Evangelio legimus factum <note>(Matth.
XXVII, 34, 48)</note>: <hi>Dederunt in escam meam fel, et in siti
mea potaverunt me aceto.</hi> Per hunc ergo immutata
sunt vetera, quae titulus Psalmi praedixerat immutanda.
Quod Judaei legentes et non intelligentes, aliquid
se dicere existimant, cum requirunt a nobis
quomodo accipiamus auctoritatem Legis et Prophetarum,
cum sacramenta non observemus quae ibi
praecepta sunt. Non observamus, quia mutata sunt:
mutata sunt autem, quia mutanda praenuntiata sunt;
et in eum credimus, cujus revelatione mutata sunt.
Non ergo observamus sacramenta quae ibi praecepta
sunt, quia intelligimus quae ibi praedicta sunt, et
tenemus quae ibi promissa sunt. Isti autem qui haec
nobis objiciunt, adhuc amari sunt ex parentibus suis,
qui dederunt in escam Domino fel, et adhuc veteres
ex aceto quod ei potandum obtulerunt: et ideo non
intelligunt, quia in eis impletur quod sequitur, <hi>Fiat
mensa eorum coram ipsis in muscipulam, et retributionem
et scandalum.</hi> Ipsi enim fellei et acidi facti sunt,
felleas et acidas escas pani vivo ministrando. Quomodo
enim haec videant, de quibus ibi praedictum
est, <hi>Excaecentur oculi eorum, ne videant?</hi> et quomodo
<pb n="0055"/>
sint recti, ut sursum cor habeant, de quibus praedictum
est, <hi>Et dorsum eorum semper incurva?</hi> Nec de
omnibus haec dicta sunt: imo vero de omnibus ad
quos pertinent quae praedicta sunt. Ad eos enim qui
vel tunc ex illis crediderunt in Christum, vel nunc
usque credunt, vel deinceps usque in finem saeculi
credituri sunt, ista non pertinent, ad verum Israel
scilicet, qui videbit Dominum facie ad faciem. <hi>Neque
enim omnes qui ex Israel sunt, hi Israel sunt: neque qui
sunt semen Abraham, omnes filii sunt; sed in Isaac,</hi> inquit, <hi>vocabitur tibi semen: hoc est, non ii qui filii carnis,
hi filii Dei, sed filii promissionis deputantur in semen <note>(Rom. IX, 6-8)</note>
          </hi>.
Sed hi pertinent ad spiritualem Sion et
civitates Judae, id est, Ecclesias: de quibus Apostolus
dicit, <hi>Eram autem ignotus facie Ecclesiis Judaeae, quae
sunt in Christo <note>(Galat. I, 22)</note>
          </hi>. Quoniam, sicut in eodem
psalmo paulo post ponitur, <hi>Deus salvam faciet Sion,
et aedificabuntur civitates Judae. Et inhabitabunt eam,
et haereditate acquirent eam. Et semen servorum ejus
possidebunt eam, et qui diligunt nomen ejus, inhabitabunt
in ea.</hi> Sed cum haec audiunt Judaei, carnaliter
accipiunt, et terrenam Jerusalem cogitant, quae servit
cum filiis suis: non matrem nostram aeternam in
coelis <note>(Id. IV, 25, 26)</note>.
</p>
        </div3>
      </div2>

<div2>
        <head>CAPUT VI.</head>
<div3>
          <head>7.</head>
          <p>
 <hi>Titulus quoque Psalmi septuagesimi
noni praenuntiat mutationem. Mutationis faciendae
testimonia contra Judaeos apertiora.</hi> Item psalmus septuagesimus
nonus simili titulo praenotatur: <hi>Pro iis
quae immutabuntur.</hi> In quo psalmo inter caetera scriptum
est, <hi>Respice de coelo, et vide, et visita vineam istam:
et perfice eam quam plantavit dextera tua; et super
Filium hominis, quem confirmasti tibi.</hi> Ipsa est
enim vinea de qua dicitur: <hi>Vineam ex Aegypto transtulisti.</hi> 
Non enim Christus aliam plantavit; sed ipsam,
veniendo, in melius commutavit. Sic et in Evangelio
legitur: <hi>Malos male perdet, et vineam suam locabit aliis
agricolis <note>(Matth. XXI, 41)</note>
          </hi>. Non enim ait, Eradicabit,
aliamque plantabit; sed, eamdem ipsam locabit aliis
agricolis. Eadem namque est sanctorum societate
civitas Dei et congregatio filiorum promissionis, mortalium
decessione ac successione complenda, atque in
fine saeculi simul in omnibus immortalitatem debitam
receptura: quae alio modo in alio psalmo per olivam
fructiferam significatur, et dicit, <hi>Ego autem sicut
oliva fructifera in domo Dei, speravi in misericordia
Dei in aeternum, Et in saeculum saeculi <note>(Psal. LI, 10)</note>
          </hi>.
Neque quia fracti sunt infideles et superbi, ac per
hoc infructuosi rami, ut insereretur oleaster Gentium,
ideo perire potuit radix Patriarcharum et Prophetarum. <hi>Quia etsi fuerit,</hi> 
 inquit Isaias, <hi>numerus filiorum
Israel sicut arena maris, reliquiae salvae fient <note>(Isai. X, 22)</note>
          </hi>:
sed per eum de quo dicitur, <hi>et super Filium hominis,
quem confirmasti tibi;</hi> et de quo repetitur, <hi>Fiat manus
tua super virum dexterae tuae, et super Filium hominis,
quem confirmasti tibi. Et non discedimus a te.</hi> Per hunc
filium hominis, id est Christum Jesum, et de suis reliquis,
<pb n="0056"/>
hoc est Apostolis, et aliis multis, qui ex Israelitis
in Christum Deum crediderunt, accedente plenitudine
Gentium, vinea sancta perficitur: et in
remotione veterum, atque institutione novorum sacramentorum
titulus ejus psalmi, <hi>Pro his quae commutabuntur,</hi> 
impletur.</p>
        </div3>
<div3>
          <head>8.</head>
          <p>
 Apertioribus itaque testimoniis cum eis agendum
est, quae sive consentiant, sive dissentiant, tamen
sentiant. <hi>Ecce dies veniunt, dicit Dominus, et
confirmabo super domum Jacob testamentum novum,
non secundum testamentum quod constitui patribus eorum,
in die qua apprehendi manum eorum, ut educerem
eos de terra Aegypti <note>(Jerem. XXXI, 31, 32)</note>
          </hi>. Ista certe
praedicta mutatio, non per Psalmorum titulos intelligentibus
paucis significatur, sed manifesto praeconio
propheticae vocis exprimitur. Aperte promissum est
testamentum novum, non secundum testamentum
quod factum est ad populum, quando eductus est de
Aegypto. Cum ergo in illo veteri testamento praecepta
sint ista, quae nos ad novum pertinentes observare
non cogimur, cur non Judaei se potius in vetustate
supervacanea remansisse cognoscunt, quam nobis nova
promissa tenentibus; quod vetera non observemus,
objiciunt? Quoniam ergo, sicut scriptum est in Cantico
canticorum, <hi>Aspiravit dies, removeantur umbrae <note>(Cant. II, 17)</note>
          </hi>;
spiritualis significatio jam lucescat,
carnalis celebratio jam quiescat. <hi>Deus deorum Dominus
locutus est, et vocavit terram a solis ortu usque ad
occasum:</hi> utique omnem terram ad testamentum novum,
cui dicitur in alio psalmo, <hi>Cantate Domino
canticum novum; cantate Domino omnis terra.</hi> Non
ergo sicut antea ex monte Sina locutus est uni populo,
quem vocavit ex Aegypto Deus deorum; sed sic
locutus est, ut vocaret terram a solis ortu usque ad
occasum. Quam si Judaeus vellet intelligere locutionem,
audiret hanc vocationem, et in eis esset quibus
in eodem psalmo dicitur, <hi>Audi, populus meus, et loquar
tibi, Israel, et testificabor tibi: Deus, Deus tuus ego
sum. Non super sacrificia tua arguam te; holocausta
autem tua in conspectu meo semper. Non accipiam de
domo tua vitulos, neque de gregibus tuis hircos: quoniam
meae sunt omnes bestiae silvae, pecora in montibus
et boves; cognovi omnia volatilia coeli, et species agri
mecum est. Si esuriero, non dicam tibi: meus est enim
orbis terrae et plenitudo ejus. Numquid manducabo
carnes taurorum, aut sanguinem hircorum potabo? Immola
Deo sacrificium laudis, et redde Altissimo preces
tuas</hi>. <hi>Et invoca me in die tribulationis, et eruam te,
et glorificabis me.</hi> Certe et hic sacrificiorum veterum
aperta mutatio est. Illa enim Deus accepturum se non
fore praedixit, cultoribus suis sacrificium laudis indixit:
et hoc non quod a nobis tanquam indigens expetat
laudem, sed ut in ea nobis consulat ad salutem.
Nam eumdem psalmum ita conclusit: <hi>Sacrificium
<pb n="0057"/>
laudis glorificabit me; et ibi via est, ubi ostendam illi
salutare Dei <note>(Psal. XLIX)</note>
          </hi>. Quid vero est salutare Dei,
nisi Filius Dei, Salvator mundi; dies Filius ex die
Patre, hoc est lumen ex lumine, cujus adventus revelavit
testamentum novum? Unde etiam ubi dicitur, <hi>Cantate Domino canticum novum; cantate Domino,
omnis terra. Cantate Domino, benedicite nomen ejus;</hi> 
statim evangelizandus ipse monstratur, atque additur, <hi>Bene nuntiate diem ex die salutare ejus 
 <note>(Psal. XCV 1,
2)</note>
          </hi>. Ipse igitur sacerdos et victima sacrificium laudis
implevit, malorum operum tribuens indulgentiam, et
bene operandi largiens gratiam. Ad hoc enim Domino
sacrificium laudis ab ejus cultoribus immolatur, <hi>ut qui gloriatur, in Domino glorietur 
 <note>(I Cor. I, 31)</note>
          </hi>.
</p>
        </div3>
      </div2>

<div2>
        <head>CAPUT VII.</head>
<div3>
          <head>9.</head>
          <p>
 <hi>Judaei prophetias quasdam pro se
non recte interpretantes. Quae magis in Judaeos quadrant
Prophetarum voces.</hi> Sed hoc Judaei cum audiunt,
erecta cervice respondent: Nos sumus; de nobis hoc
dictum est, nobis hoc dictum est. Nos enim sumus
Israel populus Dei: nos in verbis dicentis agnoscimus, <hi>Audi, populus meus, et loquar tibi, Israel, et testificabor
tibi.</hi> 
 Quid sumus ad ista dicturi? Novimus
quidem Israel spiritualem, de quo dicit Apostolus, <hi>Et
quicumque hanc regulam sequuntur, pax super illos et
misericordia, et super Israel Dei <note>(Galat. VI, 16)</note>
          </hi>: istum
autem Israel scimus esse carnalem, de quo idem
dicit, <hi>Videte Israel secundum carnem <note>(I Cor. X, 18)</note>
          </hi>.
Sed ista isti non capiunt, et eo se ipsos carnales esse
convincunt. Quos paululum quasi praesentes alloqui
libet: Itane vos ad eum populum pertinetis, quem <hi>vocavit Deus deorum a solis ortu usque ad occasum?</hi> 
Nonne vos ex Aegypto in terram Chanaan translati
estis? non illuc vocati a solis ortu usque ad
occasum, sed inde dispersi in solis ortum et in
occasum. Nonne vos ad ejus inimicos potius pertinetis,
qui dicit in psalmo, <hi>Deus meus demonstravit mihi
in inimicis meis</hi>, <hi>ne occideris eos, ne quando obliviscantur
legis tuae: disperge illos in virtute tua <note>(Psal.
LVIII, 12)</note>
          </hi>? Unde non obliviscentes legem Dei, sed
eamdem circumferentes, Gentibus ad testimonium,
vobis ad opprobrium, nescientes eam populo ministratis,
qui vocatus est a solis ortu usque ad occasum.
An vero negabitis? et ea quae tanta auctoritate praedicta,
tanta manifestatione completa sunt, aut majore
caecitate non intuemini, aut mirabili impudentia
non fatemini? Quid ergo ad illud responsuri estis,
quod Isaias propheta proclamat: <hi>Erit in novissimis
temporibus manifestus mons domus Domini, paratus
in cacumine montium, et exaltabitur super colles; et
venient ad eum universae gentes, et dicent: Venite,
ascendamus in montem Domini, et in domum Dei Jacob,
et annuntiabit nobis viam salutis, et ingrediemur
in eam; ex Sion enim lex prodiet, et verbum Domini
ex Jerusalem <note>(Isai. II, 2 et 3)</note>
          </hi>? An et hic dicturi estis,
Nos sumus; quoniam audistis domum Jacob et Sion
et Jerusalem? Quasi nos negemus de semine Jacob
<pb n="0058"/>
esse Christum Dominum secundum carnem, qui significatus
est vocabulo montis parati super cacumen
montium, quod omnes celsitudines ejus celsitudo
transcendit: aut negemus Apostolos et illas Ecclesias
Judaeae, quae post Christi resurrectionem in eum continuo
crediderunt, ad domum Jacob pertinere: aut
vero alius intelligendus sit spiritualiter Jacob, quam
ipse populus christianus; qui cum sit minor natu,
quam populus Judaeorum, tamen eum crescendo superat,
et subdit: ut impleatur quod de duobus illis
fratribus in figura praedictum est, <hi>Et major serviet
minori <note>(Gen. XXV, 23)</note>
          </hi>. Sion autem et Jerusalem
quamvis spiritualiter intelligatur Ecclesia, magis tamen
adversus istos idoneum testimonium est, quia
ex isto loco, ubi Christum crucifixerunt, et lex et
verbum Domini processit ad Gentes. Lex enim quae
illis per Moysen data est, de qua superbius extolluntur,
et de qua melius convincuntur, non intelligitur
prodisse de Sion et Jerusalem, sed de monte Sina.
Ad terram quippe promissionis, ubi est Sion, quae
appellatur etiam Jerusalem, post quadraginta annos
cum ipsa Lege venerunt: non autem ibi eam vel inde
acceperunt. Evangelium vero Christi, et Lex fidei,
quod certum est, inde processit. Sicut etiam ipse Dominus,
posteaquam resurrexit, loquens discipulis
suis,
et ostendens praedicta divinorum eloquiorum in
se esse completa: <hi>Quoniam sic scriptum est,</hi> inquit, <hi>et sic oportuit Christum pati, et resurgere a mortuis
die tertio, et praedicari in nomine ejus poenitentiam et
remissionem peccatorum per omnes gentes, incipientibus
ab Jerusalem 
 <note>(Luc. XXIV, 46, 47)</note>
          </hi>. Ecce quod prophetavit
Isaias dicens: <hi>Ex Sion enim lex prodiet, et
verbum Domini ex Jerusalem.</hi> Ibi enim veniens desuper
secundum Domini promissionem Spiritus sanctus,
eos quos tunc una domus continebat, implevit,
et loqui linguis omnium gentium fecit <note>(Act. II, 1-6)</note>:
et inde exierunt praedicare Evangelium in notitiam
omnium gentium. Sicut enim Lex illa, quae processit
de monte Sina, quinquagesimo die post celebratum
Pascha conscripta est digito Dei, quo significatur
Spiritus sanctus: ita Lex ista, quae processit de Sion
et Jerusalem, non in tabulis lapideis, sed in tabulis
cordis sanctorum Evangelistarum scripta est per Spiritum
sanctum, quinquagesimo die post verum Pascha
passionis et resurrectionis Domini Christi; quo
die Spiritus sanctus est missus, qui fuerat ante promissus.</p>
        </div3>
<div3>
          <head>10.</head>
          <p>
 Ite nunc, o Israelitae secundum carnem, non
secundum spiritum; ite nunc, et adhuc contradicite
apertissimae veritati: et cum auditis, <hi>Venite, ascendamus
in montem Domini, et in domum Dei Jacob;</hi> dicite,
Nos sumus; ut caeci offendatis in montem, ubi
<pb n="0059"/>
collisa facie pejus perdatis frontem. Si vere vultis dicere,
Nos sumus; ibi hoc dicite, ubi auditis, <hi>Ab iniquitatibus 
 populi mei ductus est ad mortem <note>(Isai. LIII,
8)</note>
          </hi>. De Christo enim dictum est, quem vos in parentibus
vestris duxistis ad mortem; qui sicut ovis ad
immolandum ductus est, ut Pascha, quod nescientes
celebratis, nescientes saeviendo impleretis. Si vere
vultis dicere, Nos sumus; tunc dicite, quando auditis, <hi>Incrassa cor populi hujus, et aures eorum oppila,
et oculos eorum grava 
 <note>(Id. VI, 10)</note>
          </hi>. Tunc dicite, Nos,
sumus; quando auditis, <hi>Tota die expandi manus meas
ad populum non credentem, et contradicentem <note>(Id. LXV,
2)</note>
          </hi>. Tunc dicite, Nos sumus; quando auditis, <hi>Excaecentur
oculi eorum ne videant, et dorsa eorum semper
incurva <note>(Psal. LXVIII, 24)</note>
          </hi>. In his atque hujusmodi
propheticis vocibus dicite, Nos sumus; ubi sine ulla
dubitatione vos estis: sed sic caeci estis, ut esse
vos dicatis ubi non estis, et non vos agnoscatis ubi estis.
</p>
        </div3>
      </div2>

<div2>
        <head>CAPUT VIII.</head>
<div3>
          <head>11.</head>
          <p>
 <hi>Judaeorum a Deo dimissio per
Isaiam praenuntiata.</hi> Sed in haec manifestiora quae dicturus
sum, paulisper attendite. Certe cum auditis in
bono Israel, dicitis, Nos sumus; et cum auditis in
bono Jacob, dicitis, Nos sumus. Et cum a vobis
causa requiritur, respondetis, Quoniam Jacob ipse
est et Israel, ex quo patriarcha propagati sumus,
unde merito patris nostri appellatione censemur. Non
ergo vos alto et gravi somno dormientes, ad spiritualia
quae non capitis excitamus; neque nunc quomodo
spiritualiter accipienda sint ista vocabula, vobis in
auditu et visu spirituali surdis et caecis persuadere
conamur. Nempe sicut vos fatemini, et lectio libri
Geneseos manifeste declarat, unus homo erat Jacob
et Israel <note>(Gen. XXXII, 28)</note>; et unde gloriamini, ipsa
est domus Jacob, quae domus est Israel. Quid ergo
est, quod idem ipse propheta, cum praenuntiasset
montem futurum paratum in cacumine montium, ad
quem venturae essent universae gentes; quia non de
monte Sina uni genti, sed de Sion et Jerusalem lex et
verbum Domini processurum esset omnibus gentibus;
quod manifestissime in Christo et Christianis videmus
impletum: paulo post dicit, <hi>Et nunc tu, domus Jacob,
venite, ambulemus in luce Domini?</hi> Hic profecto
dicetis, ut soletis, Nos sumus; sed quod sequitur,
paulisper attendite, ut cum dixeritis quod vultis,
etiam quod non vultis audiatis. Nam Propheta conjungit
et dicit, <hi>Dimisit enim plebem suam, domum
Israel <note>(Isai. II, 5, 6)</note>
          </hi>. Hic dicite, Nos sumus; hic
vos agnoscite, et nobis quia ista commemoravimus,
ignoscite. Si enim libenter auditis, ad vestrum dicuntur
alloquium; si vero indignanter auditis, ad vestrum
dicuntur opprobrium. Dicantur tamen oportet, sive
volentibus, sive nolentibus vobis. Ecce, non ego, sed
propheta quem legitis, per quem Deum locutum non
potestis negare, quem de auctoritate divinarum Scripturarum
<pb n="0060"/>
non potestis auferre, quemadmodum illi
Dominus imperavit, exclamat vehementer, et sicut
tuba exaltat vocem suam <note>(Isai. LVIII, 1)</note>, vosque increpat,
dicens: <hi>Et nunc tu, domus Jacob, venite,
ambulemus in luce Domini.</hi> Occidistis Christum in parentibus
vestris. Tamdiu non credidistis, et contradixistis:
sed nondum peristis, quia nondum de corpore
existis; et nunc habetis spatium poenitendi, et
nunc venite. Olim quidem debuistis, sed et nunc venite:
nondum finiti sunt dies, cui nondum venit ultimus
dies. Aut si vos tanquam domum Jacob Prophetam
secutos, jam in luce Domini creditis ambulare,
domum Israel quam dimisit ostendite. Nos enim utrosque
monstramus, et quos ex illa domo vocando discreverit,
et quos illic remanentes dimiserit. Vocavit
enim inde non solum Apostolos, sed etiam post Christi
resurrectionem populum magnum; unde superius
jam diximus: dimisit autem illos, quos etiam vos
non credendo imitamini; et vos ipsos, qui eos imitando
in eadem pernicie demoramini. Aut si vos estis
quos inde vocavit, ubi sunt quos dimisit? Non enim
potestis dicere, quod nescio quam aliam gentem dimiserit;
cum Propheta clamet: <hi>Dimisit enim plebem
suam, domum Israel.</hi> Ecce quod estis, non quod vos
esse jactatis. Dimisit enim et vineam, de qua exspectavit
ut faceret uvas, fecit autem spinas; et mandavit
nubibus suis ne pluerent super eam imbrem. Sed
etiam inde eos vocavit, quibus dicit: <hi>Judicate inter
me et vineam meam <note>(Id. V, 2-6)</note>
          </hi>. De quibus et Dominus
ait: <hi>Si ego in Beelzebub ejicio daemonia, filii vestri
in quo ejiciunt? Ideo ipsi judices erunt vestri <note>(Matth.
XII, 27)</note>
          </hi>. Quibus hoc promittens: <hi>Sedebitis,</hi> inquit, <hi>super duodecim sedes, judicantes duodecim tribus
Israel 
 <note>(Id. XIX, 28)</note>
          </hi>. Sedebit itaque domus Jacob,
quae in luce Domini vocata ambulavit, judicare domum
Israel, hoc est, plebem ipsius quam dimisit.
Quomodo enim juxta eumdem prophetam, <hi>Lapis
quem reprobaverunt oedificantes, hic factus est in caput
anguli <note>(Isai XXVIII, 16, et Psal. CXVII, 22)</note>
          </hi>; nisi quod
ex circumcisione et praeputio populi tanquam parietes
de diverso venientes, in angulo sibimet tanquam in
pacis osculo copulantur? Unde dicit Apostolus: <hi>Ipse
est enim pax nostra, qui fecit utraque unum <note>(Ephes. II,
14)</note>
          </hi>. Qui ergo ex domo Jacob sive Israel vocantem
secuti sunt, ipsi sunt lapidi angulari cohaerentes, et
in Domini luce ambulantes: quos vero ibi dimisit,
ipsi sunt ruinam aedificantes, et angularem lapidem
reprobantes.
</p>
        </div3>
      </div2>

<div2>
        <head>CAPUT IX.</head>
<div3>
          <head>12.</head>
          <p>
 <hi>Dimissio Judaeorum clarius praedicta
per Malachiam. Sacrificium Christianorum ubique
in terra et in coelo offertur.</hi> Postremo si haec verba prophetica
secundum cor vestrum in alium sensum detorquere
conamini, o Judaei, contra salutem vestram resistentes
Filio Dei; si haec, inquam, verba sic vultis accipere, ut
eadem sit plebs et domus Jacob vel Israel, et vocata et
dimissa; non in aliis vocata, in aliis dimissa, sed universa
propterea vocata, ut ambularet in luce Domini;
quoniam propterea erat dimissa, quod non ambulabat
in luce Domini; aut certe sic in aliis vocata, in aliis
<pb n="0061"/>
dimissa, ut nulla facta separatione mensae Dominicae,
ad Christi sacrificium pertinente, sub eisdem veteribus
sacramentis essent utrique, et ii scilicet qui in
luce Domini ambulantes ejus praecepta servarunt, et
ii qui justitiam respuentes ab eo deseri meruerunt:
si haec ergo sic intelligere vultis, quid dicturi estis,
et quomodo alium prophetam intellecturi, qui vobis
omnino hanc amputat vocem, tanta manifestatione
clamantem, <hi>Non est mihi voluntas in vobis, dicit Dominus
omnipotens, et sacrificium non accipiam de manibus
vestris. Quia ab oriente sole usque in occidentem nomen
meum clarum factum est in gentibus; et in omni loco sacrificium
offertur nomini meo, sacrificium mundum:
quoniam magnum nomen meum in gentibus, dicit Dominus
omnipotens <note>(Malach. I, 10, 11)</note>
          </hi>. Qua tandem voce
tantae rerum evidentiae reclamatis? Quid vos amplius
nimis impudenter extollitis, ut graviore ruina miserabilius
pereatis? <hi>Non est mihi voluntas in vobis, dicit,</hi> 
non quicumque, sed <hi>Dominus omnipotens.</hi> Quid tantum
de Abrahae semine gloriamini, qui ubicumque
auditis Jacob aut Israel, aut domum Jacob vel domum
Israel, cum aliqua laude dici, contenditis hoc non potuisse
dici, nisi de vobis? cum Dominus omnipotens
dicat, <hi>Non est mihi voluntas in vobis, et sacrificium non
accipiam de manibus vestris.</hi> Certe hic negare non potestis,
non solum illum non accipere sacrificium de
manibus vestris, sed nec vos illi offerre manibus vestris.
Locus enim unus est lege Domini constitutus, ubi
manibus vestris sacrificia jussit offerri, praeter quem
locum omnino prohibuit. Hunc ergo locum quoniam
pro vestris meritis amisistis, etiam sacrificium quod
ibi tantum licebat offerri, in locis offerre aliis non
audetis. Ecce omnino impletum est quod ait Propheta, <hi>Et sacrificium non accipiam de manibus vestris.</hi> 
 Nam si
in terrena Jerusalem maneret vobis templum et altare,
possetis dicere in eis hoc esse completum, quorum
iniquorum inter vos constitutorum sacrificia Dominus
non acceptat; aliorum vero ex vobis atque in
vobis acceptare sacrificia, qui Dei praecepta custodiunt.
Hoc non est cur possit dici, ubi nullus omnino
vestrum est, qui secundum Legem, quae de monte
Sina processit, manibus suis sacrificium possit offerre.
Neque hoc ita praedictum et impletum est, ut vos
prophetica sententia respondere permittat, Quia
manibus non offerimus carnem, sed corde et ore
offerimus laudem, secundum illud in Psalmo: <hi>Immola
Deo sacrificium laudis <note>(Psal. XLIX, 14)</note>
          </hi>. Etiam
hinc contradicit vobis, qui dicit, <hi>Non est mihi voluntas
in vobis.</hi> </p>
        </div3>
<div3>
          <head>13.</head>
          <p>
 Deinde ne existimetis, non offerentibus vobis,
nec illo accipiente de manibus vestris, Deo sacrificium
non offerri; quo quidem ille non eget, qui bonorum
nostrorum nullius indiget: tamen quia sine
sacrificio non est, quod non illi, sed nobis utile est,
adjungit et dicit, <hi>Quia ab oriente sole usque in occidentem
nomen meum clarum est factum in gentibus; et in
omni loco sacrificium offertur nomini meo, sacrificium
<pb n="0062"/>
mundum: quoniam magnum nomen meum in gentibus,
dicit Dominus omnipotens.</hi> Quid ad haec respondetis?
Aperite oculos tandem aliquando, et videte, ab oriente
sole usque in occidentem, non in uno, sicut vobis
fuerat constitutum, sed in omni loco offerri sacrificium
Christianorum; non cuilibet deo, sed ei qui ista
praedixit, Deo Israel. Unde et alibi dicit Ecclesiae
suae: <hi>Et qui eruit te, ipse Deus Israel, universae terrae
vocabitur <note>(Isai. LIV, 5)</note>
          </hi>. Scrutamini Scripturas, in quibus
putatis vos habere vitam aeternam <note>(Joan. V, 39)</note>.
Et profecto haberetis, si Christum in eis intelligeretis,
et teneretis. Sed perscrutamini eas: ipsae testimonium
perhibent de hoc sacrificio mundo, quod offertur
Deo Israel; non ab una gente vestra, de cujus
manibus non se accepturum praedixit; sed ab omnibus
gentibus, quae dicunt, <hi>Venite, ascendamus in montem
Domini <note>(Isai. II, 3)</note>
          </hi>. Nec in uno loco, sicut vobis
praeceptum erat in terrena Jerusalem; sed in omni
loco, usque in ipsam Jerusalem. Nec secundum ordinem
Aaron, sed secundum ordinem Melchisedec.
Christo enim dictum est, et de Christo tanto ante
praedictum est, <hi>Juravit Dominus, et non poenitebit eum,
Tu es sacerdos in aeternum secundum ordinem Melchisedec <note>(Psal. CIX, 4)</note>
          </hi>.
Quid est, <hi>Juravit Dominus;</hi> nisi,
inconcussa veritate firmavit? et quid est, <hi>non poenitebit
eum,</hi> nisi, hoc sacerdotium nulla omnino ratione
mutabit? Neque enim sicut hominem, poenitet Deum:
sed Dei dicitur poenitentia, quamvis ab illo institutae,
rei cujusque mutatio, quae credebatur esse mansura.
Proinde cum dicit, <hi>Non poenitebit eum, Tu es sacerdos
in aeternum secundum ordinem Melchisedec;</hi> satis
ostendit eum poenituisse, hoc est, eum mutare voluisse
sacerdotium quod constituerat secundum ordinem
Aaron: sicut de utroque videmus impletum.
Nam et Aaron sacerdotium jam nullum est in aliquo
templo, et Christi sacerdotium in aeternum perseverat
in coelo.</p>
        </div3>
<div3>
          <head>14.</head>
          <p>
 Ad hanc ergo lucem Domini vocat vos Propheta,
cum dicit, <hi>Et nunc tu, domus Jacob, venite, ambulemus
in luce Domini. Tu, domus Jacob,</hi> quam vocavit
et elegit; non <hi>Tu,</hi> quam dimisit. <hi>Dimisit enim plebem
suam, domum Israel. (Isai, II, 5, 6)</hi>. Quicumque inde
venire vultis, ad hanc pertinebitis, quam vocavit;
illa carebitis, quam dimisit. Lux quippe Domini, in
qua ambulant gentes, illa est de qua idem propheta
dicit, <hi>Dedi te in lucem gentium, ut sis salus mea usque
in fines terrae <note>(Id. XLIX, 6)</note>
          </hi>. Cui hoc dictum est, nisi
Christo? de quo impletum est, nisi de Christo? Non
est ista lux in vobis, de quibus identidem dictum est: <hi>Dedit illis Deus spiritum compunctionis; oculos, ut non
videant; et aures, ut non audiant, usque in hodiernum
diem 
 <note>(Rom. XI, 8)</note>
          </hi>. Non est, inquam, in vobis haec lux:
ideo nimia caecitate lapidem reprobatis, qui factus est
in caput anguli. Ergo, <hi>Accedite ad eum, et illuminamini <note>(Psal. XXXIII, 6)</note>
          </hi>.
Quid est, <hi>Accedite;</hi> nisi, credite?
Quo enim eatis, ut ad eum accedatis; cum ille sit lapis
de quo Daniel propheta dicit, quod crescendo tam
<pb n="0063"/>
magnus mons factus sit, ut impleret universam faciem
terrae <note>(Dan. II, 35)</note>? Sic enim et gentes quae dicunt, <hi>Venite, ascendamus in montem Domini,</hi> 
 nusquam
terrarum pergere et pervenire contendunt. Ubi sunt,
ibi ascendunt: quia in omni loco sacrificium offertur
secundum ordinem Melchisedec. Et sicut alius
propheta dicit, <hi>Exterminat Deus omnes deos gentium
terrae, et adorant eum unusquisque de loco suo <note>(Sophon.
II, 11)</note>
          </hi>. Cum ergo vobis dicitur, <hi>Accedite ad
eum:</hi> non vobis dicitur, Naves aut jumenta praeparate,
et vestris victimis onerate, et de tam longinquo
pergite ad locum ubi Deus sacrificia vestrae devotionis
acceptet; sed, Accedite ad eum qui in vestris auribus
praedicatur, accedite ad eum qui ante oculos vestros
glorificatur. Ambulando non laborabitis: ibi
enim acceditis, ubi creditis.
</p>
        </div3>
      </div2>

<div2>
        <head>CAPUT X.</head>
<div3>
          <head>15.</head>
          <p>
 <hi>Qua charitate invitandi Judaei
ad fidem.</hi> Haec, charissimi, sive gratanter, sive indignanter
<pb n="0064"/>
audiant Judaei, nos tamen ubi possumus,
cum eorum dilectione praedicemus. Nec superbe gloriemur
adversus ramos fractos: sed potius cogitemus
cujus gratia, et quanta misericordia, et in qua radice
inserti sumus; ut non alta sapientes, sed humilibus
consentientes <note>(Beda seu Florus, ad Rom. XI)</note>, non eis
cum praesumptione insultando, sed cum tremore
exsultando dicamus <note>(Psal. II, 11)</note>, <hi>Venite, ambulemus
in luce Domini, quoniam magnum nomen ejus in gentibus.</hi> 
Si enim audierint et obaudierint, erunt inter
eos quibus dictum est: <hi>Accedite ad eum, et illuminamini <note>(Rom. XI)</note>
          </hi>;
 <hi>et vultus vestri non erubescent.</hi> Si autem
audiunt et non obaudiunt, vident et invident, inter
eos sunt de quibus dictum est: <hi>Peccator videbit,
et irascetur; dentibus suis frendet, et tabescet <note>(Psal. CXI,
10)</note>
          </hi>. <hi>Ego autem,</hi> dicit Ecclesia Christo, <hi>velut oliva fructifera
in domo Domini, speravi in misericordia Dei in
aeternum, et in saeculum saeculi <note>(Psal. LI, 10)</note>
          </hi>.

</p>
        </div3>
      </div2>
</body>
  </text>
</TEI>