<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Sermones 2</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 47</title>
           <idno>AugHip.Sermon4</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <hi>In sequentes sermones</hi> MONITUM EDITORIS.</head>
<p> <hi>Diu multumque est, ex quo ineditos priscorum Ecclesiae patrum sermones, latinos et graecos, linguis etiam
syriaca et arabica scriptos, sed de graeco fonte saepe manantes, colligere coepi. Igitur et in mea Scriptorum
veterum collectione, et in Auctoribus classicis, et in hoc etiam Spicilegio, nonnullos pro re nata et quasi
gustus gratia vulgavi; veluti etiam nunc in hujus voluminis calce quatuor mihi collocare placet magni Augustini
sermones, quos e pervetustis membranis, neque ex uno quandoque sed ex pluribus repetitis exemplaribus, ante
quinquennium delibavi; quosque adhuc anecdotos reor, post nobiles Maurinorum labores, et post vindobonensia,
florentina, casinensia Romae et Parisiis edita, additamenta, quae proba novi et inspexi.</hi> </p>
<p> <hi>Primus de Petro jussu Domini super mare ambulante, testimonium habet a Possidio illo, qui ferme quadraginta
annis cum divo Augustino vixit, ejusque vitam et scriptorum indiculum concinnavit. Is quippe inter divi sermones
memorat hunc cum hujusmodi titulo:</hi> De evangelica lectione, ubi Domino jubente Petrus super mare ambulavit. <hi>His ego Possidii verbis, tum etiam antiquissimi codicis auctoritate fretus, hunc genuinum esse Augustini sermonem
prorsus non dubito.</hi> </p>
<p> <hi>De utilitate jejunii concionatum fuisse Augustinum testatur Possidius; quod multoties ab illo factum fuisse,
certum est, recurrentibus annis. Ex his sermonibus unus exstat in editione maurina T. VI, p. 613. Alter hic
noster credendus est, quem secundo loco ponimus in sex priscis codicibus compertum, cujus est titulus</hi> Quantum
valeat jejunium.</p>
<p>
          <pb n="1141"/> <hi>Tertius,</hi> De nuptiis <hi>in Chana Galileae, servatus est in antiquissimo codice, cujus primam paginam jamdiu attritam et
evanescentem, chemicis adjumentis quantum licuit instauravi, multoque labore ac patientia legi; non ita tamen
ut sine aliquot lacunis sit, quas expleri aliquando posse vix puto. Comparavi quidem hunc sermonem cum
Augustini tractatibus octavo et nono in Joannem, ubi idem argumentum evolvitur; re tamen vera noster hic totus
diversus est. Item Beda in commentario ad Pauli Epistolam priorem ad Timoth. cap.</hi> IV, <hi>quem ex Augustini, ut
4scimus, operibus consarcinavit, haud sermonem nostrum, sed illos in Joh. prae oculis habuit. Nihilo tamen minus,
quisquis beati Augustini stylum, praesertim in sermonibus, parumper callet, hunc quem in manibus habemus tractatum,
sine dubio inter sinceros reponet. Praeterquam quod illa quae statim sub initio adversus Manichaeos dicuntur,
quis non ab ore Augustini procedere agnoscit?</hi> </p>
<p> <hi>Quartus denique sermo, cui titulus</hi> De missa cotidiana, <hi>nomen item Augustini gerit in pervetusto exemplari;
dictumque apparet, dum adhuc ethnici judaeique inter christianos versarentur. Neque res igitur, neque aetas,
neque ipse, ni fallor, stylus obstant, quominus auctoris, quem sermo prae se fert in titulo, foetum esse credamus.
Nam nec cunctos Augustini tractatus indiculo suo comprehendisse Possidium, exploratum est. Caeterum hiatus
aliquot, obscurasque aut dubias lectiones in hoc praesertim ac superiore sermone, nemo quaeso miretur: codicis
enim originalis, dum editionem moliebar, praesentem facultatem non habui; cui deinceps incommodo, ut spero,
medebor.</hi> </p>
<p> <hi>Haec tantum in praesenti; latius postea rem hanc et alias expositurus, et gratias etiam illis acturus si qui me in
his laboribus ac vestigationibus favore suo adjuverunt, vel adjuturi sunt.</hi> 
</p>
      </div1>

<div1>
        <head>SERMO PRIMUS. <hi>De evangelio ubi beatus Petrus in mari tempestatem sustinuit in navi. Matth.</hi> XIV, 22 <hi>seqq.</hi> </head>

<pb n="1141A"/>
<p>Nutritos hirundo pullos suos cum volandi arti disponit,
paululum quidem in aere dimittit, quibus
tamen ipsa vicina est, ne forte decidant trepidando,
adhuc infirmi volando. Ita et salvator noster Jesus
Christus discipulos suos quasi teneros pullos de nidulis
quietis emisit marinis fluctibus adprobandos.
At ubi coepit pinnas devotionis eorum marina procella
turbare, et ventosa tempestas dissipare, ipse potens
est sequi navigio qui imperat vento. Fecit sibi potentissimam
monopedam, singularem quadrigam,
mirandam suis vestigiis plateam componens, non
marmoribus ornatam sed fluctibus pictam, non saxis
<pb n="1141B"/>
sed plantis. Non longe recedit, qui pie praemisit.
Ambulabant soli et non soli, temptandi, probandi,
visitandi. Invenit occasionem quasi subtilis fur effractor,
qui excitat tempestatem, qui non amat tranquillitatem;
et quasi absente magistro discipulos
temptat, ventos inflat, excitat mare, et sequentem
non videt gubernatorem. Fit servis absente domino
argutatum sine causa naufragium, sed tenetur pietate
navigium. Illi interea manus extendunt, lacrimas
fundunt, vela deponunt, strident funes et restes,
ut Petrus solvatur et diabolus alligetur. Ubi
exclamant, inquit, Domine salvator es noster? Praemisisti
nos, et dimisisti nos. Ecce naufragator, ubi
es tu potentissime gubernator? Ecce tempestas, ubi
es pietas? Ecce mare latrat, ubi es tu agnus Dei qui
<pb n="1141C"/>
tulisti peccata mundi?</p>
<p>Continuo advenit Dominus, cum pietate subridens
ad teneros pullos. Ventis turbantibus dissipatis, venit
potenter, appellat clementer, suos quoque reficit
sapienter. Vident et turbantur, qui non videndo turbabantur.
O inenarrabilia, fratres mei! Ubique metus,
aut de periculo, aut de miraculo. Sed tulit
illis timorem qui mitigavit tempestatem. Nolite, inquit,
<pb n="1142A"/>
timere; ego sum. Magna fit eis consolatio, Domini
personae interpretatio. Domine, clamant: securi
sumus, si tu es: non timemus, si tu es. Et Petrus
ait: Possum facere quod facis, si tu es; sed proba
mihi vere si tu es; et jube me venire super aquas,
si tu es. Domine, ad te dixi: sine te non praesumsi;
si jubes, dixi; sed si juvaveris, quod dixi. Si non
juvas, noli jubere; sed si juvas, dignare jubere, et
jube me ad te venire super aquas. Et Dominus e contra:
Veni ad me, si praesumis de me. Laetus Dominus
vultuque jucundo favens, expectans piscatorem suum,
confessorem suum, praesumtorem suum, ducem
suum, magnum comitem suum, et primum carbunculum,
lapidem pretiosum, non longe expectans sed
prope propter pietatem.</p>
<p>
          <pb n="1142B"/>Petro itaque mare subripit trepidanti. Sensit mare
in Petro fidem deficere, et coepit majore undarum
lingua latrare. Solvitur quod erat firmatum, quia
fidei solutum est firmamentum. Velut cera sole calente
solutum est firmamentum. Velut cera sole calente
soluta, sic coepit unda laxari mollita. Sensit
petram pelagi Petrus vacillare jam debilem fluescentem:
et depressis vestigiis atque palpitantibus
membris, extensis palmis, exclamat et dicit: Adjuva
me, Domine, et miserere mei. Semper mihi timor
est sine te, et in navicula et super unda praesumsi
venire ad te. Quare tollar a te? Adjuva me, ad navem
revoca, ascende mecum, veniam tecum. Ille Dominus
virtutum nobiscum, susceptor noster Deus Jacob,
Petrum allevavit, firmavit, ambulare intrepidum
fecit, trepidantes discipulos refecit, compescuit procellam,
<pb n="1142C"/>
gubernavit naviculam. Ipsam suam sponsam,
nostram matrem, tranquillet Ecclesiam; et inter
istam tempestatem ipsum habeamus semper gubernatorem,
quem Petrus habuit defensorem! Amen.</p>
</div1>

<div1>
        <head>SERMO II. <hi>Quantum valeat jejunium.</hi> </head>
<p>Moyses quadraginta diebus et quadraginta noctibus
<pb n="1143A"/>
in eremo jejunavit, ut legem Domini mereretur accipere.
Impetraverunt jejunia quod venter saturus
desperabat. Denique videte, fratres carissimi, quid
sit inter jejunium et saturitatem, inter ventrem vacuum
et pulmonem epulis aestuantem. Moyses, quia
jejunavit, Dominum vidit; et populus quia comedit
et bibit, idola fabricatus est. Quid de Moyse loquor,
et de israelitica multitudine? Ipse princeps generis
nostri Adam quamdiu non comedit, in paradiso fuit:
statim ut comedit, de paradiso ejectus est. Qui in
paradiso Dei, virgo fuerat, ejectus de paradiso cognovit
uxorem suam: semper enim saturitati juncta
lascivia est: vicina sibi sunt saginae membra atque
luxuriae; pro membrorum ordine, ordo vitiorum eligitur.</p>
<p>
          <pb n="1143B"/>Helias sanctus, cui elementa famulata sunt, qui coelum
tribus annis et sex mensibus clauserat, ad cujus
vocem supernum descendit incendium, cum eum Jezabal
vellet occidere, et fessus sub umbrosa arbore
jaceret in solitudine, angelus ad eum mittitur, et
praecepit ut sumeret paululum panis et aquae; quadraginta
enim dierum jejunio per desertum ad Sina
montem profecturus erat. Numquid enim Dominus
omnipotens, qui coelum et terram fecerat, cujus universa
creatura est, non poterat mulsa per angelum
aut vina transmittere, aut conditos cibos, aut marinas
delicias, aut volucrum suavitates? Sed sciebat prophetam
suum non aliter posse temptationes diaboli
vincere, nisi jejuniis erudiretur.</p>
<p>Ejecit nos, fratres carissimi, de paradiso cibus,
<pb n="1143C"/>
reducat esuries. Daniel ille futurorum conscius, et
adventus Domini et eversionis Hierusalem manifestissimus
praedicator, ideo vir desideriorum appellatus
est, quia panem desiderii non comedit, et potum
concupiscentiae non bibit; magis enim Christum quam
epulas desiderabat. Joannes praecursor Domini locustis
in eremo nutritus est, non animalium carnibus
et volucrum suavitatibus. Poterat utique juxta Jordanis
fluenta piscium sibi exhibere delicias; sed poenitentiam
praedicaturus doctrinam rigoris et jejunii
exemplo suo magis debuit docere quam voce. Cum
in Evangelio quidam daemonio plenus, Domino fuisset
oblatus, quem purgare apostoli nequiverunt, interrogantes
audiunt: Istiusmodi genus non ejicitur nisi
orationibus atque jejuniis.</p>
<p>
          <pb n="1143D"/>Videte, fratres, quanta sit virtus jejuniorum, ut
id valeant jejunia facere, quod apostoli nequiverunt.
Dimittantur vetera; unusquisque se ipsum consideret
et perpendat quanta sit orandi differentia inter vacuum
ventrem et refectum, inter rubentem faciem
et ora pallentia, inter salivam virginem et labia crapulis
dissoluta, inter oppressum epulis sensum et
inediae tenuitate vigilantem. Non dico duplicata et
multiplicata jejunia, non dico hebdomadas, sed saltem
singulos dies absque ciborum luxuria transigamus.
Cessent lavacra, vina, vel deliciae; non quod
creaturam Dei judicemus esse damnandam; sed qui
<pb n="1144A"/>
toto anno nobis viximus, saltem paucis diebus Deo
vivere valeamus, adjuvante nos ipso qui cum Patre
et Spiritu sancto vivit et regnat in saecula saeculorum.
Amen.
</p>
      </div1>

<div1>
        <head>SERMO III. <hi>De evangelio ubi Dominus de aqua vinum fecit. Joan. cap.</hi> II.</head>
<p>Nuptiae, in quibus Christus et munerator et conviva
discubuit; munerator scilicet in origine, conviva
factus in genere, ut qui in primordio copulae
novellae concesserat nasci ex homine hominem, ipse
quoque nasci dignaretur ex virgine . . . . Aures nostrae
pulsatae nunc e sancto Evangelio sonuerunt: die,
inquit, tertio nuptiae factae sunt in Chanan galilaea,
et erat mater Jesu ibi; invitatus est autem Jesus cum
<pb n="1144B"/>
discipulis ad nuptias. Si Manichaeorum latebrosa voluptuosae
turpitudinis foeditas de nuptiis percontetur,
Deus eas, inquit, non fecit. Si ergo Deus nuptias
non fecit, quomodo in eis Christus cum discipulis
suis invitatus adcubuit? Sed jam opaci hujus mysterii
nubilum ventilemus. Die, inquit, tertio nuptiae
factae sunt in Chanan galilaea. Splendescente igitur
super obscurum, delictis offuscantibus, mundum Trinitatis
die, Christus venit ad nuptias. Tunc autem
anima quae de limi fuerat jam affricta consortio, per
fornicationem oblectantis pomi adulterum demutata
maritum, pollutae societatis nuptias celebrat. Audi
Paulum hujus malae conjugationis iterum vincla formidantem:
timeo, inquit, ne sicut serpens Evam fefellit
astutia sua, ita corrumpantur mentes vestrae a
<pb n="1144C"/>
simplicitate et castitate quae est in Christo Jesu Domino
nostro. Dum itaque in unius discubitionis instrumento
 jactati diabolus et anima lascivirent,
invitato Jesu . . . . dum vino luxuriae defecerunt. Genetrix
autem Christi illa, quae facinerosi concubitus
pactum exhorruit, quae non solum corpore verum
etiam mente virgo permansit, intererat invitata,
conditione generis non participatione criminis, universitate
nascendi non societate peccandi, quae . . . . .
Christo, non quae mundo consentiret jucundo.</p>
<p>Haec igitur mater Christi longum mundi miserata
laborem, quae se noverat de palmite fidei magnum
duxisse . . . . botrum, a proprio germine coepit exposcere
vinum. Quando autem angelo credidit, tunc pro
mundo suggessit: tunc inchoavit agere saeculi <hi>causam,</hi> 
<pb n="1144D"/>
quando non trepidavit ad nuntium. Ecce enim ancilla
Domini, fiat mihi secundum verbum tuum. Mox ex
semine sancti Spiritus propagata in saltu virginali
primitiva vitis effloruit, quae umbraculis opacata coelestibus
subfrondet . . . . nis occultum botrum procreavit.
Pependit salus in fidei apice, et turguit botrus . . . .
Ecce postmodum ex matricis utero racemus divinae
prolis animatus . . . . natus est. Christus verus botrus
continebat equidem intra se vitae vinum . . . . crucis
accesserat prelum. Dicit mater ejus: Vinum non habent.
O virgo sapientissima! modo meruisti germinatam
sobolem procreare, et jam botrum . . . . ris
<pb n="1145A"/>
exprimere? Equidem non potest nisi germen germini
obviare, et (palmiti suo) resistere. Sed qui de ligno
carpsit supplicium, in ligno debet expectare remedium;
et qui in arbore inlicitam demessuit frugem,
expectare debet ad crucem, ut ubi . . . . hauserat
siccitatem, ibi salutis accipiat potionem. Vinum, inquit,
non habent. <hi>Attende</hi> virgo, paulisper, praeparet
judaeus lignum, descendat clavus in botrum, et . . . .
poterit vinum. Quid ante tempus curris ad lacum,
cum necdum impresserit Judas protervum super uva
calcaneum? Ipse est enim ille Judas destruc <hi>tor</hi> sacratae
vindemiae, qui -XXX- pactus argenteis botrum
divinae prolis judaeis . . . , impiis venundavit. De
quo in psalmis jam fuerat decantatum: Nam et homo
pacis meae, in quem speravi, qui edebat panem
<pb n="1145B"/>
meum, ampliavit super me calcaneum. Aderit, virgo,
certa dies qua prematur fructus tuus, et tuam ipsius
animam pertranseat gladius, ut constiterit de botruo
 pendente quem profuderas ex radice.</p>
<p>Vinum, inquit, non habent. Et <hi>Jesu:</hi> Quid mihi et
tibi est, mulier? Nondum venit hora mea . . . . Utique
non fati sed voti hora, non necessitatis impositae
sed voluntatis impensae . . . . non quo cogeretur mori,
sed quo pro mundo dignaretur <hi>mori.</hi> Quid mihi et
tibi, mulier? An oblitus es matrem? . . . . An discernis
potentiam tuam? . . . . neret. Nulla est tibi cum matre
communitas? An . . . . oculi tui debu . . . . majestas?
Creatorem te designas? An cred . . . . nunc locui . . . .
ctorem propellere instinc . . . . periere nefandissim . . . .
opus dum cum . . . . asti praestigium. Extulit hic Christus
<pb n="1145C"/>
super matrem divinitatem suam. Non negavit
matrem suam, neque se natum negavit e carne, sed
majestati suae suam subdidit genetricem. Et ideo
ait: Quid mihi et tibi, mulier? Nondum venit hora
mea. In miraculo enim deitas matre altior praedicatur;
in hora autem, mortis communitas intimatur. Interim
Christus insipidos haustus merificat: fatuus
latex fundebatur in hydrias, et hauriebantur inebriata
flumina. Quae est ista tam repentina conversio? In
aqua vinum nascitur, in unda sapor latenter exoritur:
germinat suavitas in vinis, et nusquam fructificat
vitis; nulla exprimitur uva, et fervescunt sine
palmite vina</p>
<p>O magni pulchritudo miraculi! Inseruntur divini
praecepti vires, et in aqua nascitur fructus. Hoc fecit
<pb n="1145D"/>
Christus in latice, quod certo tempore facit in vite.
Quis enim alius radicem ex imbre maritat? Quis alius
per occultas venarum fibras stellatos palmites laqueat?
Quis turgentes botros ac velut in apices gemmatos
impinguat, nisi is qui universa provocat et
multiplicat? ut quod adstringitur in semine diffundatur
in germine, et quod latet in grano silvescat in
folio. Interea Ecclesia, quae in mensa saeculi cum
<pb n="1146A"/>
alieno viro polluta cubitabat, repentinis a Christo
haustibus muneratur. Transeunt ad Christum nuptiae.
Qui enim vitavit, ipse dotavit. Arripuit Christus
convivium, et Ecclesia mutavit sponsum. Pavit Christus,
et exclusus est inimicus. Miscuit sui sanguinis
potionem, et duxit uxorem. Aptavi inquit vos apostolus
uni viro virginem castam exhibere Christo. Ecce
illa quondam fecunda nunc formosa, ante adultera
nunc matrona, stat a dextris Dei in vestitu deaurato,
circumamicta varietate, per aquam mundata, per
sanguinem purpurata, per resurrectionem Domini
candidata, pretiosis gemmis gratiae varietata: et
sicut dixit Scriptura, fulvi sunt oculi ejus a vino, et
dentes ejus candidiores sunt lacte. Potemus ergo et
nos vinum ejus cum lacte ejus, si volumus et in fide
<pb n="1146B"/>
pulchrescere, et in virtute candescere, et in ornatu
sanctae Ecclesiae radiare.</p>
<p>Accipite grande aliud a parvo mysterium. Aliquando
et Judaea vinum in convivio suo non habuit,
quia munus sacrati sanguinis non accepit; et dum
legi nuberet, non invenit omnino quod biberet. Venit
Christus, mutavit legem in gratiam, illam inflatricem,
istam adjutricem. Fudit in legem sanguinis
poculum, et fecit moriendo convivium. Gustavit architriclinus,
id est mundi Dominus, aquam vinum
factam, et dicit: Omnis homo primum vinum bonum
ponit, et cum inebriati fuerint homines, id quod deterius
est; tu autem servasti vinum bonum usque
adhuc. Et lex enim sancta, ut mandatum sanctum et
justum et bonum; sed lex et prophetae usque ad
<pb n="1146C"/>
Joannem prophetaverunt; et ideo adveniente Domino
vina mosetica defecerunt, et vina sanguinis profluxerunt.
Illa acceperunt terminum, ista sumserunt
initium. Denique hoc est initium signorum quae
fecit Jesus, quando pavit gentes occisus, et de vino
sui sanguinis fecit convivium vulneratus.</p>
<p>Hunc botrum in terra promissionis seu in cespite
virginitatis exortum, aliquando Judaeus in palanga
tanquam in praesagio futurae crucis infixerat, sub
quo curvaretur, non ex quo reficeretur. Jam enim de
eis psalmus fuerat praelocutus: Obscurentur oculi
eorum ne videant, et dorsum eorum semper incurva.
Portabant igitur botrum duo, unus anterior, et alter
posterior; in medio palmitis germinis propago pendebat.
<pb n="1146D"/>
Primus indicabat populum Judaeorum, secundus
designabat populum gentium. Judaeus quidem
anteibat, sed contra botrum dorsa ponebat. Gentilis
posterior ambulabat, sed botrum fidei oculis adtendebat,
quia in pendente credebat. Posuerunt, inquit
Dominus de Judaeis, ad me dorsa et non facies suas.
Primus aversabatur, secundus pascebatur; ille hanelabat
sub delicti onere, iste bibebat ex aethere.
Judaeo ergo botrus posterior, gentili erat anterior;
<pb n="1147A"/>
illis in fine, nobis in principio; illos sequebatur ad
supplicium, nos invitabat ad cibum. Itaque illi desiccati
sunt et aruerunt, nos vero comedimus et bibimus
et refecti sumus, per ipsum Jesum Christum
qui vivit cum Patre et cum Spiritu sancto in saecula
saeculorum. Amen.
</p>
      </div1>

<div1>
        <head>SERMO IV. <hi>De missa cotidiana.</hi> </head>
<p>Congregatio beatitudinis vestrae, fratres carissimi,
facit nos nimio gaudio esse repletos. Sed quia pavet
pectus catenis corporis obligatum, non possum dicere
quantum splendor animi vestri delectat audire.
Tamen adgredior, ut arrha a Deo data clariore, et
pignore splendidissimi luminis refulgente, palpitat
sensus mei dicentis. Peto ut vestris auribus inseratis,
<pb n="1147B"/>
fratres mei, officia sacerdotis, quibus per viscera
misericordiae incommodum non desinet parturire,
dicente apostolo Paulo: Filioli mei, quos iterum
parturio, donec Christus formetur in vobis. Sed illis
ait apostolus, qui novellae fidei, et rudis adhuc credulitatis
primitiae detinebantur in corde plantaria.
Verum, propitio Deo, quia ita aput vos fidei praerogativa
veterescit, ut et nova sit, ideo novitatem
tenet, ut vetus sit: quia sic scriptum est: Vinum
bonum veterescit, et cum suavitate bibetur. Tamen
celare non potui et diustius suppurgatum. Nolui
videre quod lugeam, nolui videre quod doleam.
Clamo quia pastor sum non mercenarius, qui viso
lupo fugit, et oves ut pereant derelinquit. Clamo quia
timeo, clamo quia doleo: clamando enim et me excuso,
<pb n="1147C"/>
et vos non perdo. Nam si tacuero, et me non
excuso, et vos perdo. Ait enim Deus per Esaiam prophetam:
Exclama, inquit, in fortitudine tua, et noli
parcere: sicut tuba exalta vocem tuam, annuntia
plebi meae peccata eorum, et domni Jacob facinora
eorum. Ita enim devotio vestra refriguit, fratres mei,
ut et illut sentiam, et metuam. Quod Dominus ait:
eo quod facinus abundet, refrigescit caritas multorum,
puto in vestra devotione compleri. Dum enim
vos in domibus vestris sedere sectamini desertam
facitis domum Dei.</p>
<p>Et audi quid per prophetam divina istiusmodi indignatio
omnium mentes objurgat. Audi, christiane,
quod timeas; audi, timorate, quod caveas: Pro eo
<pb n="1147D"/>
quod domus sua deserta sit, ideoque coelum abstinebit
pluvias, et terra non dabit fructum suum, et
inducam gladium super opera manuum hominum,
quia Deus in ecclesiis non auditur. Quis ad hoc, fratres
mei, intentus non visceribus contremescat? Quis
non tantis comminationibus percussus arescat, quando
sic audiat Dominum indignantem, eo quod domum
suam desertam faciatis, ( <hi>et domus or</hi> )ationis a conventu
religioso sit vacua? Plena est populis platea, et
silet ecclesia. Utique, prudens homo, non tibi dicitur
ut ad domum Dei omni hora convenias. Si in matutinis
<pb n="1148A"/>
vix una hora est, si in diebus festis vix duae
horae sunt, ecce parum est quod a te exigit auctor
tuus. Et non vis esse beatus? Vis tibi coelum et terram,
mare, et omnia elementa omnibus temporibus
deservire, et non vis una hora vel duabus horis dominicae
devotioni vacare? Castigetur ergo pigritia
vestra, ut procreationes suas non perdat terra. In <hi>ducetur gladius</hi> 
 super opera manuum illorum, quia
Deus in ecclesiis non auditur.</p>
<p> <hi>Condemnat</hi> nos pigritia nostra, fratres mei. Currit
matutinus ad synogogam Judaeus, festinat et vigilat ad
templum paganus, et non vigilat aut festinat ad ecclesiam
christianus. Magna confusio est christianis,
qui provocantur venire ad domum Dei exemplo et
contemplatione pejori; ut plus si Judaeus in sua observatione
<pb n="1148B"/>
sacrilegus, quam christianus in sua religione
devotus. Vigilat gentilis ad idola profanus, et
non vigilat aut festinat christianus ad ecclesiam pro
quo crucifixus est Christus. Propterea castigat Deus
terram, ut homo accipiat disciplinam: ut homo corripiatur,
terra dar . . . . dicere. Vos facitis domum meam
desertam, et ego desertam faciam terram vestram.
Vos in veniendo ad me non datis mihi honorem, et
ego vestrum intercidam laborem: quia qui honorificat
me, inquit, et ego honorificabo eum.</p>
<p>Sed dicturus es mihi forsitan: dives sum, et facultatibus
cunctis abundo, nihil indigeo, quid petere
possum? Ergo ex te dives es? aut cum divitiis natus
es? qui magis quantum dives es, tantum ad eum,
cujus sunt divitiae, manicare debes: quia meum est,
<pb n="1148C"/>
inquit, aurum et argentum, et cui voluero dabo illud.
Habes quod non accepisti? Si ergo accepisti,
quid gloriaris quasi non acceperis? Certe si accepisti,
nihil habuisti, quia nudus ex utero matris tuae in
hoc saeculum devenisti, pannis obsitus, extrema
egestate confectus, et jam sicut natus moriturus.
Habes testem beatum Job dicentem: nudus exivi de
ventre matris meae, nudum me oportet ire in terram.
Curris ad domum foeneratoris, adulatoria verba componis,
et non curris ad domum Dei gratuito largitoris?
Quae est in vobis tanta pigritia, fratres mei, ut
ad domum Dei minime vigiletis? Tibi dico, quisquis
es, rustice piger: pigritaris ad domum Dei venire, et
non pigritaris terram tuam excolere? Et nisi desuper
tibi dederit pluviam, non poteris rumpere terram.
<pb n="1148D"/>
Nihil tibi de suo praestare poterit, nisi desuper acceperit.
Scriptum est enim: Desursum descendit a patre
luminum, aput quem non est transmutatio nec
vicissitudinis obumbratio. Sicut et in Evangelio scriptum
est: Verum quaerite regnum Dei primo et justitiam,
et haec omnia adponentur vobis. Ergo, fratres
mei, ad ecclesiam Dei vigilare debetis. Hoc expectat
Deus, ut illi tantummodo fatearis, et non sunt morae
ut saneris, nisi confessionem tuam solummodo quaesiturus.
Explicit.

</p>
      </div1>
</body>
  </text>
</TEI>