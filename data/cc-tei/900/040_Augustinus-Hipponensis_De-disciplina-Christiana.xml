<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De disciplina Christiana</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeDiCh</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Sermonis argumentum.</hi> 
Locutus est ad nos sermo Dei, et depromptus
est ad exhortationem nostram, dicente Scriptura, <hi>Accipite disciplinam in domo disciplinae 
 <note>(Eccli. LI, 31,
36)</note>
          </hi>. Disciplina, a discendo dicta est: disciplinae domus,
est Ecclesia Christi. Quid ergo hic discitur,
vel quare discitur? Qui sunt qui discunt, et a quo discunt?
Discitur bene vivere. Propter hoc discitur bene
vivere, ut perveniatur ad semper vivere. Discunt
Christiani, docet Christus. Primo ergo, quid sit bene
vivere; deinde, quae sit merces bonae vitae; tertio,
qui sint veri Christiani; quarto, quis sit verus magister,
pauca loquentibus nobis, sicut donat Dominus,
audire dignemini. Omnes in domo disciplinae sumus,
sed multi nolunt habere disciplinam; et quod est perversius,
nec in domo disciplinae volunt habere disciplinam.
Cum propterea debeant in domo disciplinae
accipere disciplinam, ut servent illam et in domibus
suis; ipsi contra, indisciplinationem non solum in domibus
suis habere volunt, sed ferre illam secum et ad
domum disciplinae. Ideo apud quos non vacat verbum
Dei, qui cor auri conjungunt; qui non sunt via, ubi
semen cum ceciderit ab avibus colligitur; qui non
sunt petrosa loca, ubi semen altam radicem habere
non potest, et ad horam exit, et in aestu arescit; qui
non sunt ager spinosus, ubi semen cum germinaverit
et in auras surgere coeperit, spinarum densitate suffocatur:
sed qui sunt terra bona parata semen accipere,
et fructum reddere vel centenum, vel sexagenum,
vel tricenum <note>(recordamini, qui non sine causa intratis
disciplinae scholam, has me similitudines ex Evangelio
commemorasse <hi>[Matth. XIII, 3-23]</hi> )</note>: qui ergo
tales sunt, accipiant quod per me Dominus dicere
dignatur. Ego enim, quoniam ille seminat, quid sum?
Vix cophinus seminantis. Ipse in me ponere dignatur
quod vobis spargat. Nolite ergo attendere ad vilitatem
cophini, sed ad charitatem seminis et ad potestatem
seminatoris.
</p>
        </div3>
      </div2>

<div2>
        <head>CAPUT II.</head>
<div3>
          <head>2.</head>
          <p>
 <hi>Dicendum quid sit bene vivere.
Praecepta bene vivendi uno brevi et aperto mandato comprehensa.</hi> 
Quid est ergo bene vivere, quod hic
discitur? Praecepta multa sunt in Lege, quibus ipsa bona
vita continetur, imperatur et discitur. Multa omnino
praecepta sunt, innumerabilia. Praeceptorum ipsorum
paginas vix quisquam enumerat, quanto magis ipsa?
<pb n="0670"/>
Quae voluit tamen Deus, propter eos qui se possent
excusare, vel quia eis non vacat legere, vel quia
non norunt legere, vel quia non possunt facile
intelligere, ut excusationem nemo habeat in die
judicii, voluit, sicut scriptum est, consummare
et breviare verbum super terram, sicut de illo
propheta praedixerat: <hi>Verbum enim consummans
et brevians faciet Dominus super terram <note>(Isai. X, 23)</note>
          </hi>.
Hoc ipsum verbum consummatum et breviatum, nec
obscurum esse Deus voluit. Ideo breve, ne non vacaret
legere: ideo apertum, ne dicat, Mihi non licuit
intelligere. Thesaurus ergo est magnus divinarum
Scripturarum, habens in se mirabilia praecepta multa,
tanquam multas gemmas, et pretiosa monilia, et vasa
ingentia et magni metalli. Sed quis potest scrutari
thesaurum istum, et uti eo, et pervenire ad omnia
quae ibi sunt? Quando hanc similitudinem Dominus
dedit in Evangelio suo, et dixit, <hi>Simile est regnum coelorum
thesauro invento in agro;</hi> ne quis se minus idoneum
diceret ad perscrutandum thesaurum, continuo
dedit aliam similitudinem, <hi>Simile est,</hi> inquiens, <hi>regnum
coelorum homini negotiatori quaerenti bonas margaritas,
qui invenit unam pretiosam margaritam, et
vendidit omnia quae habuit, et emit illam <note>(Matth. XIII,
44-46)</note>
          </hi>: ut si piger eras ad perscrutandum thesaurum,
non sis piger unam margaritam sub lingua ferre, et
quo vis securus ambulare.
</p>
        </div3>
      </div2>

<div2>
        <head>CAPUT III.</head>
<div3>
          <head>3.</head>
          <p>
 <hi>Mandatum diligendi Deum et proximum.
Proximus quis.</hi> Quod est ergo verbum consummans
et brevians? <hi>Diliges Dominum Deum tuum ex toto
corde tuo, et ex tota anima tua, et ex tota mente tua; et
diliges proximum tuum sicut te ipsum. In his duobus
praeceptis tota Lex pendet et Prophetae <note>(Id. XXII, 37-40)</note>
          </hi>.
Ecce quod discitur in domo disciplinae: Diligere
Deum, diligere proximum; Deum tanquam Deum,
proximum tanquam te. Non enim invenis parem Deo,
ut possit tibi dici, Dilige Deum sicut diligis illum. De
proximo inventa est tibi regula, quia inventus es
proximo tuo par tu ipse. Quaeris quomodo diligas
proximum? Attende te ipsum; et quomodo te diligis,
sic dilige proximum. Non est ubi erres. Volo jam
ergo et tibi committere proximum tuum, ut diligas
eum tanquam te ipsum: volo, sed adhuc timeo. Volo
tibi dicere, Dilige proximum tuum sicut diligis te
ipsum; et timeo: adhuc enim discutere volo quomodo
<pb n="0671"/>
diligas te ipsum. Noli ergo aegre ferre. Non es tu ipse facile
dimittendus, cui est proximus committendus: non
transitorie tecum agendum est. Tu unus homo es, proximi
tui multi sunt. Non enim primo sic debes intelligere
proximum, vel fratrem, vel cognatum, vel affinem.
Proximus enim est omni homini omnis homo. Proximi
sibi dicuntur pater et filius, socer et gener. Nihil tam
proximum, quam homo et homo. Sed si putamus non
esse proximos, nisi qui de iisdem parentibus nascuntur;
Adam et Evam attendamus; et omnes fratres
sumus. Et quidem fratres secundum quod homines
sumus, quanto magis secundum quod christiani sumus?
At id quod homo es, unus pater fuit Adam,
una mater Eva: ad id quod christianus es, unus pater
est Deus, una mater Ecclesia.
</p>
        </div3>
      </div2>

<div2>
        <head>CAPUT IV.</head>
<div3>
          <head>4.</head>
          <p>
 <hi>Quomodo diligere se debeat, cui
jubetur diligere proximum tanquam se.</hi> Videte ergo
quantos proximos habeat unus homo. Omnes homines
in quos incurrerit, quibus jungi potuerit, proximi
ejus sunt. Quomodo ergo discutiendus est utrum diligat
se, cui committendi sunt tot proximi, ut sic eos
diligat tanquam se? Non ergo irascatur unusquisque,
si discutio quomodo se diligat. Certe ego discutio,
ipse se inveniat. Utquid enim discutio? quia ego inventurus
sum? Ideo discutio, ut ipse se interroget,
ipse sibi appareat, ipse se non lateat, ipse sibi se non
abscondat, ipse sibi se ante oculos suos, non post
dorsum ponat. Me loquente faciat hoc, me nesciente
faciat hoc. Quomodo te diligis? Quisquis me audis,
imo quisquis Deum per me audis, in hac domo disciplinae,
attende te, quomodo te diligis. Profecto enim
si te interrogem utrum diligas te, respondes quia diligis.
Quis enim se odit? Hoc dicturus es: Quis
enim se odit? Ergo non diligis iniquitatem, si
te diligis. Nam si diligis iniquitatem, non ego dico,
Psalmum audi, <hi>Qui diligit iniquitatem, odit animam
suam <note>(Psal. X, 6)</note>
          </hi>. Ergo si diligis iniquitatem, audi
veritatem; veritatem non te palpantem, sed aperte
tibi dicentem, Odis te. Quanto magis dicis quia amas
te, odis te: <hi>Qui</hi> enim <hi>diligit iniquitatem, odit animam
suam.</hi> Quid dicam de carne, quae pars vilior est hominis?
Si animam odit, carnem quomodo diligit? Denique
qui amant iniquitatem, et oderunt animam suam,
omnem turpitudinem exercent de carne sua. Jam
ergo, qui diligis iniquitatem, quomodo tibi volebas
committi proximum, ut diligeres eum tanquam te?
Homo, quid perdis te? Si enim tu ipse sic te diligis
ut perdas te; sic profecto perditurus es et eum quem
diligis sicut te. Nolo ergo quemquam diligas: vel solus
peri. Aut corrige dilectionem, aut respue societatem.
</p>
        </div3>
      </div2>

<div2>
        <head>CAPUT V.</head>
<div3>
          <head>5.</head>
          <p>
 <hi>Quis perniciose diligat proximum.
Belluinus homo.</hi> Dicturus mihi es: Diligo proximum
tanquam me ipsum. Audio plane, audio. Inebriari vis
cum illo, quem diligis tanquam te ipsum. Bene nobis
faciamus hodie, quantum possumus bibamus. Vide
quia sic te diligis, et illum ad te trahis, et ad quod
amas vocas. Necesse est ut quem diligis tanquam te
psum, illuc illum trahas ad quod et tu te amas. Humanus
<pb n="0672"/>
homo, imo belluinus, amando talia qualia belluae.
Belluas enim Deus prostratas in faciem fecit,
pastum quaerentes de terra: te in duos pedes erexit
de terra. Tuam faciem sursum attendere voluit. Non
discordet cor tuum a facie tua. Non habeas faciem
sursum, et cor deorsum: imo verum audi et verum
fac, Sursum cor; ne mentiaris in domo disciplinae.
Quando enim audis, responde: sed sit verum quod
respondes. Sic te dilige, et diliges proximum tanquam
te ipsum. Quid est enim sursum habere cor, nisi quod
dictum est prius, <hi>Diliges Dominum Deum tuum ex toto
corde tuo, et ex tota anima tua, et ex tota mente tua?</hi> 
Quia ergo duo praecepta sunt, si unum diceret, non
sufficeret? Sufficit et unum, si intelligatur. Nam aliquando
sic loquitur Scriptura, sicut Paulus apostolus: <hi>Non adulterabis, non homicidium facies, non concupisces:
et si quod est aliud mandatum, in hoc sermone recapitulatur,
Diliges proximum tuum tanquam te ipsum.
Dilectio proximi malum non operatur. Plenitudo autem
Legis est charitas 
 <note>(Rom. XIII, 9, 10)</note>
          </hi>. Quid est charitas?
Dilectio. Nihil videtur dixisse de dilectione Dei,
sed solam proximi dilectionem dixit sufficere ad implendam
legem. Quidquid est aliud mandatum, in hoc
sermone recapitulatur, in hoc sermone impletur. In
quo? <hi>Diliges proximum tuum tanquam te ipsum.</hi> Ecce
unum est. Certe duo praecepta sunt, in quibus tota
Lex pendet et Prophetae.
</p>
        </div3>
      </div2>

<div2>
        <head>CAPUT VI.</head>
<p> <hi>Deus homini, ut beatus sit, diligendus.
Pecunia non sic amanda, ut non sis paratus dividere cum
proximo.</hi> Videte quomodo plus breviatum est, et adhuc
pigri sumus. Ecce quae duo erant, unum factum
est. Prorsus proximum dilige, et sufficit. Sed dilige
quomodo te ipsum diligis, non quomodo te ipsum
odisti. Dilige proximum tuum tanquam te ipsum: sed
prius est ut diligas te ipsum.</p>
<div3>
          <head>6.</head>
          <p>
 Quaerere habes quomodo diligas te ipsum; et
audire habes, <hi>Diliges Dominum Deum tuum ex toto
corde tuo, et ex tota anima tua, et ex tota mente tua.</hi> 
Homo enim quomodo a se fieri non potuit, sic nec
beatus fieri a se potest. Alia res eum fecit hominem,
quod non est ipse homo: alia res eum factura est beatum,
quod non est ipse homo. Denique errans videt
ipse, quia per se non potest beatus esse, et amat aliud
unde sit beatus. Unde se fieri putat beatum, hoc amat.
Quid, putamus, amat, unde putat se fieri beatum?
Pecuniam, aurum, argentum, possessiones: breviter
dico, pecuniam. Totum enim quidquid homines possident
in terra, omnia quorum domini sunt, pecunia
vocatur. Servus sit, vas, ager, arbor, pecus; quidquid
horum est, pecunia dicitur. Et unde est primum vocata
pecunia. Ideo pecunia, quia antiqui totum quod
habebant, in pecoribus habebant. A pecore pecunia
vocatur. Legimus antiquos patres fuisse divites pastores.
Ergo pecuniam diligis, o homo: unde putas
te fieri beatum, pecunia est, et multum eam diligis.
Volebas diligere proximum tanquam te ipsum, divide
cum illo pecuniam tuam. Quid esses discutiebam: inventus
es; apparuisti tibi, vidisti te, considerasti te.
Non es paratus dividere cum proximo pecuniam tuam.
<pb n="0673"/>
Sed quid mihi respondet benigna avaritia? Quid mihi
respondet? Si divisero cum illo, minus erit et mihi
et illi: minuetur quod amo, nec totum habebit ille,
nec totum habebo ego. Sed quia diligo eum tanquam
me ipsum, opto illi ut tantum habeat; ut nec meum
minuatur, et ipse mihi coaequetur.
</p>
        </div3>
      </div2>

<div2>
        <head>CAPUT VII.</head>
<div3>
          <head>7.</head>
          <p>
 <hi>Invidentia vitium diabolicum veniens
ex superbia. Bene optantes egenti, nec tamen aliquid
dantes.</hi> Optas unde nihil perdas: atque utinam hoc verum
dicas, vel optes. Timeo enim ne invideas. Quomodo
enim socialis erit felicitas tua, quam torquet
felicitas aliena? Nonne cum coeperit ditescere vicinus
tuus, et incipere quasi surgere, et ire post te, times
ne sequatur te, times ne transeat te? Certe diligis
proximum tanquam te ipsum. Sed non loquor de indivis.
Avertat enim Deus hanc pestem ab animis
omnium hominum, nedum Christianorum; vitium
diabolicum, quo solus diabolus reus est, et inexpiabiliter
reus. Non enim dicitur diabolo ut damnetur,
Adulterium commisisti, furtum fecisti, villam alienam
rapuisti: sed, Homini stanti lapsus invidisti. Invidentia
diabolicum vitium est: sed habet matrem suam.
Superbia vocatur mater invidentiae. Superbia invidos
facit. Suffoca matrem, et non erit filia. Ideo humilitatem
docuit Christus. Non ergo loquor invidis, bene
optantibus loquor. Illis loquor qui optant bene amicis,
ut habeant tantum quantum habent et ipsi. Optant
bene egentibus, ut habeant quantum et ipsi: sed nolunt
illis dare ex eo quod habent. Inde te jactas,
homo christiane, quia optas bene? Melior te est mendicus,
qui plura tibi optat, et nihil habet. Bene vis
optare nihil a te accipienti: da aliquid bene optanti.
Si bonum est bene optare, redde mercedem. Optat
tibi bene pauper, quid trepidas? Addo aliquid: In
domo disciplinae es. Addo aliquid his quae dixi, Da
bene optanti; Christus est. Ipse a te petit qui tibi dedit.
Erubesce. Ille dives pauper esse voluit, ut haberes
pauperes quibus dares. Da aliquid fratri tuo, da
aliquid proximo tuo, da aliquid comiti tuo. Tu dives
es, ille pauper est. Vita ista via est, simul ambulatis.
</p>
        </div3>
      </div2>

<div2>
        <head>CAPUT VIII.</head>
<div3>
          <head>8.</head>
          <p>
 <hi>Sarcina divitiarum minuenda, largiendo
pauperi. Excusatio crudelis avarorum pietatis
nomine velata.</hi> Sed forte dicis: Ego dives, ille pauper
est. Simul ambulatis, annon? Quid est quod dicis,
Ego dives, ille pauper; nisi, Ego oneratus, ille levis?
Ego dives, ille pauper. Sarcinam tuam commemoras,
pondus tuum laudas. Et quod gravius est, constrinxisti
ad te sarcinam tuam: ideo non potes porrigere
manum. Onerate, ligate, quid te jactas? quid te laudas?
Solve vincula tua, minue de sarcina tua. Da
comiti, et illum adjuvas, et te relevas. Inter has voces
tuas laudantes sarcinam tuam, adhuc Christus
petit, et non accipit: et obtendis nomen pietatis crudelibus
vocibus, et dicis, Et quid servo filiis meis?
Christum illi oppono, filios suos mihi reponit. Ista
vero magna justitia, ut habeat unde luxurietur filius
tuus, egeat Dominus tuus? <hi>Cum enim uni ex minimis
<pb n="0674"/>
meis fecistis, mihi fecistis.</hi> Non legisti, non advertisti? <hi>Cum uni ex minimis meis non fecistis, nec mihi fecistis <note>(Matth. XXV, 40, 45)</note>
          </hi>.
Non legisti, non timuisti? Ecce
quis eget, et filios tuos numeras? Postremo numera
filios tuos, adde unum inter illos, Dominum tuum.
Unum habes, sit ille secundus; duos habes, sit ille
tertius; tres habes, sit ille quartus: nihil horum vis.
Ecce quomodo diligis proximum tuum, quem tibi facias
socium ad istam perditionem.</p>
        </div3>
<div3>
          <head>9.</head>
          <p>
 Quid tibi dicturus sum, Diligis proximum tuum?
Quid illi in aures insusurrabis, homo avare; nisi, Fili,
aut frater, aut pater, bonum est nobis ut cum hic vivimus,
bene sit nobis? Quantum habebis, tantus eris.
Frange lunam, et fac fortunam. Ista susurrabis proximo
tuo, quae non didicisti in domo disciplinae, nec
audisti hic.
</p>
        </div3>
      </div2>

<div2>
        <head>CAPUT IX.</head>
<p> <hi>Avarorum perniciosa colloquia cavenda.</hi> Nolo sic diligas proximum tuum. O si possem
facere, ut nulli jungereris! <hi>Corrumpunt</hi> enim <hi>mores
bonos colloquia mala <note>(I Cor. XV, 33)</note>
          </hi>. Sed non possum facere ut nemini jungaris, cui mala ista quae non vis
dediscere insusurres; et non solum nolis dedoceri,
sed affectes etiam docere. Nolo, imo volo, sed non
possum, disjungere te ab auribus aliorum. Alios admoneam,
ad quorum aures ambis, quorum aures penetrare
moliris, ad quorum corda per aures intrare
disponis. O qui accipis verbum sanum in domo disciplinae, <hi>Sepi aures tuas spinis 
 <note>(Eccli. XXVIII, 28)</note>
          </hi>. <hi>Corrumpunt
bonos mores colloquia mala: sepi aures tuas
spinis.</hi> Sepi, et spinis sepi; ut ille qui importune intrare
Sepi, et spinis sepi; ut ille qui importune intrare
ausus fuerit, non solum repellatur, sed etiam
compungatur. Repelle illum a te. Dic: Christianus
es, Christianus sum: non hoc accepimus in domo
disciplinae, non hoc didicimus in illa schola quam
gratis intravimus; non hoc didicimus sub illo magistro
cujus cathedra in coelo est. Noli mihi ista dicere,
aut noli ad me accedere. Hoc est enim, <hi>Sepi aures
tuas spinis.</hi> </p>
<div3>
          <head>10.</head>
          <p>
 Convertam me ad illum. Avarus es, pecuniam
amas: beatus esse vis? Deum tuum ama. Pecunia te
non facit beatum: tu eam facis ornatam, non illa te
beatum. Sed quia multum amas pecuniam, et video
quia pergis quo jusserit cupiditas; piger, perge quo
jubet charitas: respice, et vide quantum intersit inter
pecuniam tuam et Deum tuum. Pulchrior est iste sol
quam pecunia tua, et tamen sol iste non est Deus
tuus Porro si pulchrior est lux ista quam pecunia tua.
quantum est pulchrior qui fecit hanc lucem? An forte
comparare vis pecuniam tuam luci? Ecce occidit sol;
ostende mihi pecuniam tuam. Nitet, et nocte subtraho
lucernam; ecce dives es, ostende mihi divitias
tuas. Jam si lumine priveris, jam si non habeas unde
quod habes videas, ubi sunt divitiae tuae?
</p>
        </div3>
      </div2>

<div2>
        <head>CAPUT X.</head>
<p> <hi>Acute in caecos quosdam avaros. Quomodo
praecipitur Deus amari tanquam pecunia. Tundens
pectus, nec se corrigens, solidat peccata, non tollit.</hi> Et sic tamen horrenda profunditas avaritiae non patet
oculis, et scatet animis. Vidimus et caecos avaros:
<pb n="0675"/>
dicatur mihi unde avari sunt caeci, qui non vident.
Quod habet nec habet, et tamen avarus est caecus.
Quare? Quia credit se habere, avarus est. Fides eum
facit divitem: credendo dives est, non videndo.
Quanto melius fidem convertit ad Deum? Non vides
quod possides, et Deum tibi sic praedico. Nondum vides:
ama, et videbis. Amas pecuniam, o caece, quam
nunquam videbis. Caecus possides, caecus moriturus
es, quod possides hic relicturus es. Non tenebas et
quando vivebas; quia non videbas quod habebas.</p>
<div3>
          <head>11.</head>
          <p>
 De Deo quid tibi dicitur? Ecce hoc tibi dicit
ipsa Sapientia: Ama illum <hi>tanquam pecuniam <note>(Prov.
II, 4)</note>
          </hi>. Indignum est, injuriosum est, ut sapientia pecuniae
comparetur: sed amor amori comparatur.
Video enim hic vos sic amare pecuniam, ut jubente
amore pecuniae labores suscipiatis, jejunia toleretis,
mare transeatis, ventis et fluctibus vos committatis.
Habeo unde eligam quod ametis, sed non habeo
quod addam ad amorem quo amatis. Sic me amate,
plus nolo me amari, ait Deus. Improbis loquor, avaris
loquor: Pecuniam diligitis, tantum me diligite.
Certe melior sum incomparabiliter: nolo a vobis
ampliorem amorem; quantum diligitis pecuniam,
tantum me amate. Erubescamus saltem, confiteamur,
et pectora tundamus, non ut super peccata
nostra pavimentum solidemus. Nam qui tundit pectus
et non corrigitur, solidat peccata, non tollit.
Tundamus pectus, et caedamus nos, et corrigamur
a nobis, ne ille postea nos caedat, qui magister est.
Diximus enim quid hic discatur: jam quare discatur.
</p>
        </div3>
      </div2>

<div2>
        <head>CAPUT XI.</head>
<div3>
          <head>12.</head>
          <p>
 <hi>Discere litteras spe commodi
temporalis quam solemne est et quam vanum. Metus
mortis.</hi> Quare ivisti in scholam, quare vapulasti, et a
parentibus ductus, et fugitans quaesitus, et inventus
attractus es, et adductus extensus es? Quare vapulasti?
quare tanta mala in pueritia pertulisti? Ut
disceres. Quid disceres? Litteras. Quare? Ut haberetur
pecunia, aut ut compararetur honor, et teneretur
sublimitas dignitatis. Vide quia periturus,
propter perituram rem, perituram rem cum tanto
labore didicisti in tantis poenis, et amabat te qui te
ad poenas trahebat: ipse qui te amabat, ipse te ad
poenas trahebat; ut vapulares, amando faciebat; ut
disceres, quid? Litteras. Bonae sunt litterae? Bonae.
Novi, dicturus es mihi: quare et vos, episcopi, litteras
legistis; quare nunc divinas Scripturas in ipsa
litteratura tractatis. Ita vero: sed non ad hoc didicimus litteras. Non enim parentes nostri, quando
nos in scholam mittebant, hoc nobis dicebant: Discite
litteras, ut habeatis unde legere possitis codices
<pb n="0676"/>
dominicos. Nec ipsi Christiani filiis suis hoc
dicunt. Sed quid? Discite litteras. Quare? Ut sis
homo. Quid enim? modo pecus sum? Quod dico, ut
sis homo, hoc est, ut sis eminens inter homines.
Unde et illud proverbium: Quantum habebis, tantus
eris. Ut habeas quantum caeteri, aut quantum
pauci; aut plus quam caeteri, aut plus quam pauci;
habeas inde honorem, habeas inde dignitatem. Et
ubi erunt ista omnia, cum mors venerit? Quomodo
stimulat, quomodo metus iste interpellat? Quomodo
nomen ipsum a me commemoratum omnium corda
percussit? Quomodo timorem vestrum teste gemitu
declarastis? Audivi, audivi: gemuistis, mortem timetis.
Si timetis, quare non cavetis? Mortem timetis:
quid timetis? Ventura est: timeam, non timeam,
venire habet; sero, cito, ventura est. Si
timeas, non efficies ut non sit quod times.
</p>
        </div3>
      </div2>

<div2>
        <head>CAPUT XII.</head>
<div3>
          <head>13.</head>
          <p>
 <hi>Mors bona, si vita bona praecessit.</hi> 
Illud potius time, quod si nolis, non erit.
Quid? Peccare. Peccare time, quia si amaveris peccata,
in aliam mortem irrues; quo posses non venire,
si non amares peccata. Modo autem perversus
plus amas mortem quam vitam. Absit, inquis. Quis
est hominum qui plus amet mortem quam vitam?
Forte convinco te, quia plus amas mortem quam
vitam. Ecce unde te convinco. Amas tunicam tuam,
bonam eam vis: amas villam tuam, bonam eam vis:
amas filium tuum, bonum eum vis: amas amicum
tuum, bonum eum vis: amas domum tuam, bonam
eam vis. Quid est quod etiam bonam vis habere
mortem? Quotidie enim rogas, ut quoniam mors
ventura est, bonam mortem tibi Deus det; et dicis,
Deus avertat a me malam mortem. Plus ergo amas
mortem tuam, quam vitam tuam. Mori male times,
male vivere non times. Corrige male vivere, time
male mori. Sed noli timere: non potest male mori,
qui bene vixerit. Prorsus confirmo, audeo dicere, <hi>Credidi, propter quod locutus sum:</hi> 
 non potest male
mori, qui bene vixerit. Jam tu dicis tibi: Non
multi justi naufragio perierunt? Certe non potest
male mori, qui bene vixerit. Non multos justos
gladius peremit hostilis? Certe non potest male mori,
qui bene vixerit. Non multos justos latrones occiderunt?
Non multos justos bestiae laniaverunt?
Certe non potest male mori, qui bene vixerit. Et
ego respondeo: Haec tibi enim videtur mala mors?
naufragio perire, gladio percuti, a bestiis laniari,
mors mala tibi videtur? Nonne istas mortes martyres
subierunt, quorum natalitia celebramus? Quod genus
mortis non subierunt? Et tamen si christiani sumus,
si in domo disciplinae nos esse meminimus,
vel cum hic sumus, vel cum hic audimus, si exeuntes
hinc non obliviscimur, si meminimus quod hic audimus,
nonne martyres beatificamus? Quaere mortes
Martyrum; oculos carnis interroga: male mortui
sunt. Oculos fidei interroga: <hi>Pretiosa in conspectu
Domini, mors sanctorum ejus <note>(Psal. CXV, 10, 15)</note>
          </hi>.
<pb n="0677"/>
Quidquid ergo est quod exhorres in morte, omnino
non exhorreas, si eos imitaris. Id age, ut bonam vitam
habeas; et quaecumque occasio fuerit ut exeas
de hoc corpore, exis ad requiem, exis ad beatitudinem,
quae non habet timorem nec finem. Nam quasi
bona mors divitis in purpura et bysso: sed mala
mors sitientis et inter tormenta guttam aquae desiderantis.
Quasi mala mors jacentis pauperis ante januam
divitis, inter linguas canum, in fame et siti
micas de mensa desiderantis: mala mors, aversanda
mors. Finem respice: christianus es, fidei oculum
intende. <hi>Contigit mori inopem illum, et efferri
ab Angelis in sinum Abrahae.</hi> Quid proderat diviti sepulcrum
marmoreum sitienti apud inferos? Quid
oberant pauperi panni cum sanie ulcerum ejus, requiescenti
in sinu Abrahae? Longe vidit eum requiescentem,
quem contempserat jacentem <note>(Luc. XVI,
19-24)</note>. Modo elige mortem: dic mihi, quis bene
mortuus est, quis male? Puto quia melius ille pauper,
quam ille dives. An vis aromatibus sepeliri,
et apud inferos sitire? Respondes: Absit a me.
Puto quod hoc dices. Disces ergo bene mori, si didiceris
bene vivere. Merces enim bonae vitae, aeterna
est.
</p>
        </div3>
      </div2>

<div2>
        <head>CAPUT XIII.</head>
<div3>
          <head>14.</head>
          <p>
 <hi>Auditores verbi alii discentes,
alii male excipientes.</hi> Qui discunt, christiani sunt:
qui audiunt et non discunt, quid ad seminantem?
Seminantis manum non terret via, non terrent lapides,
non spinae: jactat ille quod suum est. Qui timuerit
ne cadat in terram malam, non pervenit ad
terram bonam. Et nos dicimus, jactamus semina,
spargimus semina. Sunt qui contemnunt, sunt qui
reprehendunt, sunt qui irrident. Istos si nos timuerimus,
<pb n="0678"/>
nihil habemus seminare, et in messe habemus
esurire. Ergo veniat semen ad terram bonam.
Scio quia qui audit et bene audit, deficit, et proficit:
deficit iniquitati, proficit veritati: deficit saeculo,
proficit Deo.
</p>
        </div3>
      </div2>

<div2>
        <head>CAPUT XIV.</head>
<div3>
          <head>15.</head>
          <p>
 <hi>Quis sit verus magister.</hi> Quis
est enim magister qui docet? Non qualiscumque homo,
sed Apostolus. Plane apostolus, et tamen non
apostolus. <hi>An vultis,</hi> inquit, <hi>experimentum ejus accipere,
qui in me loquitur Christus <note>(II Cor. XIII, 3)</note>
          </hi>?
Christus est qui docet; cathedram in coelo habet, ut
paulo ante dixi. Schola ipsius in terra est, et schola
ipsius corpus ipsius est. Caput docet membra sua,
lingua loquitur pedibus suis. Christus est qui docet:
audiamus, timeamus, faciamus. Et ne contemnas et
ipsum Christum, qui propter te in carne natus est,
pannis mortalitatis circumdatus; propter te esurivit
et sitivit, propter te lassatus ad puteum sedit; propter
te fatigatus in navi dormivit, propter te contumelias
indignas audivit; propter te a facie sua sputa
hominum non abegit; propter te alapas in faciem
accepit; propter te in ligno pependit; propter te animam
effudit; propter te in sepulcro positus est. Haec
omnia forte contemnis in Christo? Vis nosse quis sit?
Recole Evangelium quod audisti: <hi>Ego et Pater unum
sumus <note>(Joan. X, 30)</note>
          </hi>.</p>
        </div3>
<div3>
          <head>16.</head>
          <p>
 Conversi ad Dominum, ipsum deprecemur pro
nobis, et pro omni plebe sua astante nobiscum in
atriis domus suae: quam custodire protegereque dignetur;
per Jesum Christum Filium suum, Dominum
nostrum, qui cum eo vivit et regnat in saecula saeculorum.
Amen.

</p>
        </div3>
      </div2>
</body>
  </text>
</TEI>