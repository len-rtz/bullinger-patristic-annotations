<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De quatuor virtutibus charitatis</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 47</title>
           <idno>AugHip.DeQuViC</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De quatuor virtutibus charitatis</head>
<p>
          <pb n="1127C"/>Desiderium charitatis vestrae a nobis exigit debitum
sermonis officium; sed tanta sunt quae terreant et
revocent animum nostrum ut, si velimus parere desiderio
vestro, non sit sine periculo nostro. Locuturus
namque de charitate, silentio non praeteream quae
bona ex ea procedant, et quae eam comitentur; sed
temporis coarctatus angustiis, quo me conferam in
primis nisi ad sanctae ipsius vestigia charitatis, eamque
deprecer ut donet mihi aliquid dignum de se
dicere, quo et meum suppleam ministerium et vestrum
satiem desiderium? Inter caeteras autem virtutes
ejus, quas commemorat apostolus Paulus, ait
quod <hi>caritas non aemulatur, non agit perperam, non
irritatur, non cogitat malum;</hi> et postremo has quatuor
ejus virtutes brevi sermone comprehendit dicens,
<pb n="1127D"/> <hi>Omnia tolerat, omnia credit, omnia sperat, omnia
sustinet.</hi> 
 De his igitur quatuor virtutibus sanctae charitatis
loqui convenit sanctitati vestrae, delectatque
primitus intueri, quemadmodum quatuor cardines
orbis continens totum possederit mundum. Requiramus
igitur, si placet, aliquorum exempla sanctorum,
eorum scilicet, qui his virtutibus possessi sunt, et eis
singulis ita singula tribuamus, ut omnes in omnibus
esse noscamus, quoniam omnis qui pie tolerat, recte
credit, aliquid [ <hi>F. leg.</hi> credit atque] sperat, et qui sperat
sustinet, ne absque spe cadat. Sed jam qui nam isti sunt
videamus, quorum fidem inquantum desuper adjuvamur
assequi valeamus. Virtus sanctae charitatis quae
<pb n="1128C"/>
omnia tolerat emicuit in sancto Noe: quae omnia credit
in sancto Abraham: quae omnia sperat in patribus
nostris, id est in populo Israel, unde ipse Dominus
exortus est; quae omnia sustinet, in ipso capite Domino
nostro Jesu Christo, qui est vera charitas quae
nunquam cadit. Nec caeteros sanctos ab his virtutibus
vestra charitas deputet alienos quos pro brevitate
temporis et pro sermone suscepto ita praetermissos
esse cognoscite ut tamen certissime noveritis
omnes esse in Christo et in omnibus Christum. Sed
jam videamus quemadmodum sanctus Noe possederit
virtutem charitatis quae omnia tolerat. Statim ac
ille admonitus fuit, confugit ad lignum et post camporum
amoenorum faciem angustus se recludit arce:
tolerat coeli fremitum, solutum aquarum fragorem
<pb n="1128D"/>
et nimborum, et post ista omnia qui solebat gaudere
consortio hominum socios quodammodo efficitur
serpentium ac ferarum, nec expavescit vir iste quod
cum eo ferae sint in arca, imo ibi agnoscit ordinem
suum feritas, quia se cognovit humanitas, et
jubenti homini obediunt, quia hominem superiori
Domino obedire cognoscunt. Ostensum est in Noe
quod Adam praeceptum Domini contemnendo perdiderit,
et demonstratum est posse homines etiam
bestiis dominari, si subdant se obedientiae conditoris.
Exspectat et tolerat sanctus iste finem diluvii,
nec antequam finiatur causa ferarum arca relinquitur.
Tolerat bonus mala et donec in fine
<pb n="1129A"/>
etiam corpore separentur, intus manens corde non
corpore separatur. Si qua es anima quae cupis possidere
virtutem charitatis quae omnia tolerat, relinque
mundum, confuge ad crucis lignum; non metuas procellas
et turbines hujus diluvii, non mergeris si ligno
portaberis. Novit gubernare qui dignatus est creare:
tantum absit virtus charitatis quae omnia tolerat, nulla
res ab arce solida te divellat, permane bonus et toleres
malos; melius est enim ut intus positus propter
bonos toleres malos, quam foris exiens et pereas et
bonos relinquas et malos. Si ergo sunt tecum ferae,
id est si sunt tecum in Ecclesia prava docentes,
falsa sentientes, haeretici vel schismatici, aut etiam
ipsi mali catholici, more ferarum animas devorare
quaerentes, toleretur usque in finem saeculi tanquam
<pb n="1129B"/>
finem diluvii. Rugiant licet, fremant dentibus, atque
ipsam arcam confringere conentur. Non pavescas,
finito diluvio illos rapiet inanis et spinosa silva, atque
te fertilis suscipiet terra. Post finem saeculi impii
rapientur ad <hi>tenebras exteriores, ibi erit</hi> FLETUS
ET STRIDOR <hi>dentium,</hi> pios suscipiet terra viventium.
Nam et ipse sanctus Noe post finem diluvii obtulit
sacrificium Deo, sed de animalibus mundis et non de
iminundis. Simul enim et munda et etiam immunda
animalia in arcam intrare potuerunt; sed mala ad
sacrificium Dei non pervenerunt. Sed jam hinc aliquando
transeamus ut caetera perscrutare valeamus.
Procedat in medium sanctus ille Abraham, et suo
nos doceat possidere exemplo virtutem charitatis quae
omnia credit; qui non est cunctatus ad unam vocationem
<pb n="1129C"/>
relinquere patriam, sedem, domum, familiam.
Omnia relinquuntur ut Domino praecipienti pareatur. <hi>Exi,</hi> 
 inquit Deus, <hi>de cognatione tua et de domo tua
et veni in terram quamcumque ostendero tibi.</hi> Nec apud
se cogitavit iste sanctus et dixit, Quo eam? cui me
committam? in quam terram vadam? Sed ut audit,
surgit, currit, festinat, accelerat; terram promissam
non videt, sed credendo eam firmiter retinet. Ambulat
recto itinere, nec oberrantibus vestigiis alibi quam
debuit declinavit, quia qui eum ad ignotam terram
mittebat, ipse, inquam, qui mittebat, non dimittebat,
nec eum ipse fefellit. Redditur merces credenti,
ad terram pervenit, dilatatur, multiplicatur, ex paupere
efficitur dives, ex ignobili potens, ditatur omnibus
bonis et in illo impletur quod Dominus in Evangelio
<pb n="1129D"/>
suis discipulis promisit dicens: <hi>Si quis dimiserit
domum aut agrum aut parentes causa nominis mei,
in hac vita centuplum accipiet et in futuro saeculo vitam
consequetur aeternam.</hi> Cumulatur adhuc hujus
fidei merces, et seni promittitur filius. Adest illi
virtus charitatis quae omnia credit; audit, exultat,
amplius diligit, suscipit filium de conjuge sterili,
quam spe pariendi destitutam sterilitas aetasque jam
fecerat, atque in illo benedictionem omnium gentium
promissam firmissime tenet; sed adhuc eum charitas
probat probatumque commendat et quemadmodum
nihil Deo praeferat posterius monstrat. Vocat eum
Dominus de coelo dicens: <hi>Abraham, Abraham,</hi> et ille
tanquam servus obediens, <hi>Ecce adsum,</hi> ait, et Dominus,
<pb n="1130A"/> <hi>Accipe,</hi> 
 inquit, <hi>filium tuum illum quem diligis
Isaac, et vade in terram excelsam, et offeres eum holocaustum
in unum montium quem dixero tibi.</hi> Neque
hac quidem jussione turbatur aut frangitur servus
fidelis. Adest enim ei virtus charitatis quae omnia
credit. Surgit, domum pergit, asinum stravit, ligna
concidit, gladium et ignem sumit, puerum simul
adducit et pergit ad locum. Nunc intentus factus
Isaac patrem interrogat dicens, <hi>Pater,</hi> ait, at ille, <hi>Quid est, fili?</hi> 
 Et filius: <hi>Ecce,</hi> ait, <hi>ignis et ligna,
ubi est ovis quam immolaturus es ad holocaustum?</hi> 
Et pater respondit: <hi>Deus providebit sibi ovem ad
sacrificium, fili.</hi> Magnum hoc et grande video sacramentum:
aliud Abraham corde gestabat et
aliud filio promittebat, sed neque quae promittebat
<pb n="1130B"/>
filium fallebant, neque aliqua infirmitas cor ejus a
proposito immutaverat. Quid plura? pergit viam, videt
locum de longe et statuens pueros suos ibi, eis
talia verba profert dicens: <hi>Sedete hic cum asino, ego
autem et puer ibimus usque illuc, et cum adoraverimus,
revertemur ad vos.</hi> O sancte Abraham, quid est quod
dicis, cum aliud tibi de puero gerendum sit? Numquid
aut te, aut tuos fallis? Non, inquit, sed quod prophetice
vel dico vel gero virtus charitatis est in me manens
quae omnia credit et facit et dicit. Audio enim
eam sine strepitu vocis intus ad cor loquentem et dicentem
mihi: Tu quidem licet resurrecturum credens
pleno et perfecto voto puerum ducas immolandum,
filius tuus in isto Sacrificio non cremabitur, quia resurrectio
Dei Filio reservatur. Merito hujus viri fidem
<pb n="1130C"/>
Jacobus apostolus commemorans ait: <hi>Credidit
Abraham Deo et reputatum est illi ad justitiam</hi> et
amicus Dei appellatus est. Amicos ut novimus conjunctio
animorum facit. Unde quidam sapiens hujus
mundi ait: <hi>Velle atque idem nolle ea demum firma
amicitia est.</hi> Ergo amicos, ut novimus, conjunctio
animorum facit: quemadmodum autem iste sanctus
conjunxerit animum Deo, ut ejus amicus appellaretur
juvat nosse. Sicut enim Deus Pater unico Filio
non pepercit, sic jubente Deo ut immolaretur ei filius
quem dederat illi, devoto is corde obtulit eum.
Sed quae sequuntur videamus; delectat enim nos adjuvante
Domino hujus historiae plenam vobis reddere
notionem. Postquam relictis pueris ad locum sacrificii
pater cum filio venit, aram constituit, ligna composuit,
<pb n="1130D"/>
deponit humana paternae pietatis indicia, induitur
sacerdotis devota constantia, educit gladium
ut perimat filium. Quid vobis videtur, fratres? Nihil
hic sentimus humanum: imo totum cognoscimus divinum;
sed et ille filius qui paulo ante ovem requirebat,
sub ingenti silentio talia in se fieri sentiebat,
et ita patiens invenitur, tanquam jam ille esset, qui
sicut ovis ad immolandum ductus est; et tanquam
agnus coram tondente se sine voce, sic non aperuit
os suum. O et tu, sancte Isaac, indica nobis silentii
hujus tam grande secretum. Paulo ante nihil in te
fieri sentiebas, et a patre arietem requirebas; nunc
autem manibus ligaris, in aram imponeris, ligno
quodammodo suspenderis et modo taces? Taceo, inquit.
<pb n="1131A"/>
Dic quare, obsecro noverimus. Vultis nosse,
ait, quare modo taceo? Quia figuram illius gesto qui
voluntate ponit animam suam, non necessitate. In
hoc tam grandi et mystico sacramento fidei et
Abraham sanctus apparuit probatus, et filius in
praesenti est liberatus. Si qua es anima quae cupis
sequi vestigia fidei patris nostri Abraham, exi de
terra tua et cognatione tua: relinque populum tuum,
et domum patris tui, id est fideliter renuntia diabolo,
pompis ejus et angelis ejus, et sequere viam
rectam quae te perducat ad terram in qua ditescas et
emineas et efficiaris socius Abrahae. Sed cum ista
omnia feceris, si virtus charitatis quae omnia credit
est in te, adhuc tentabit te et probatum coronabit te,
expetit a te sacrificium dilecti tui. Quid a te expetit?
<pb n="1131B"/>
Quod Abraham illi dictum est: Da mihi unigenitum
dilectum tuum. Tibi dicit sapientia, Da mihi, fili, cor
tuum, ipse est dilectus unicus; quid metuis offerre
cor tuum? Offer sacrificium contritionem cordis Domino
Deo tuo, et dic cum propheta, <hi>Holocaustis non
delectaberis. Sacrificium Deo spiritus contribulatus,
cor contritum et humiliatum, Deus, non despicies.</hi> Nihil
metuas tali sacrificio oblato, et tibi acceptum erit, et
quod obtuleris integrum permanebit. Aliam virtutem
charitatis quae omnia superat placet nunc inspicere,
quam superius plebi Israel et patribus nostris assignasse
cognoscimus. Ejus namque virtutis vox est
in versu illo prophetico: <hi>In te speraverunt patres nostri,
speraverunt et liberasti eos.</hi> Et ipsi ex Aegypto
fugere jubentur, terra eis lac et mel fluens promittitur,
<pb n="1131C"/>
per mare Rubrum transeunt, ad heremum veniunt,
ducebat eos spes charitatis ut discerent Deum
amare gratis. Redditur his merces fidei; non enim
potest non reddere qui se dignatur facere debitorem.
Post heremum mella e petra fluxerunt; panem
coeli manducaverunt; non sunt privati a desiderio
suo quod speraverunt, terram etiam promissionis acceperunt.
Exurgat anima quae hujus charitatis virtute
comprehensa est: effugiat ex Aegypto, id est
ex hujus saeculi desiderio, pergat ad mare Rubrum,
scilicet Christi baptismum; ideo rubrum quia Christi
sanguine purgatum. Persequantur hostes, peccata
scilicet cum suo auctore diabolo, tanquam ex Aegypto
cum suo rege Pharaone saeviant, sequantur fugientes,
quid metuis? Usque ad aquam saevient; ingredieris
<pb n="1131D"/>
tu, ingredientur et illi post te, sed aqua
retro conversa illis erit in perniciem, tibi proficiet
ad salutem. Illos obruet, te abluet, illos damnabit,
te liberabit. Post hoc suscipies mel de petra quo famem
et sitim tuam saties; <hi>Petra enim erat Christus,</hi> 
ex cujus praeceptis tanquam ex fontibus dulcedinis
satieris, gustabis etiam panem, illum scilicet qui dicit: <hi>Ego sum panis vivus qui de coelo descendi.</hi> 
 Gustabis
et videbis quoniam suavis est Dominus, et si in
te eminet virtus charitatis quae omnia sperat, per heremum
necesse est te transire, id est utaris hoc
mundo tanquam non utens, et in hac vita peregrinum
te noveris esse, si terram promissionis cupis intrare;
haec terra est de qua propheta cantat et dicit:
<pb n="1132A"/> <hi>Credo videre bona Domini in terra viventium.</hi> 
 Ultima
virtus charitatis restat quae omnia sustinet, et
nunquam cadit. Hanc ipsi capiti nostro Domino Jesu
Christo convenire novimus, et ideo in ultimo ponitur, <hi>quoniam finis legis est Christus.</hi> 
 Quanta autem
ipse pro nobis sustinuit puto charitatem vestram
ignorare non posse. Tamen exinde aliquid dicam, si
tamen de tanto aliquid digne dicam. Prius illud quod
Deus homo, quod Verbum caro factum est, quod
multa bona fecit, et mala perpessus est, quod mortuos
suscitavit, et mortuus est; quod singulari illa
patientia pertulit diabolicum tentatorem, discipulum
traditorem, quod ipsum Judam priusquam traditorem
pertulit furem, et ante experimentum vinculorum,
crucis, ac mortis, labiis ejus dolosis non negavit
<pb n="1132B"/>
osculum pacis. In ipsa autem morte quanta sustinuit?
Pertulit odiorum flammas, ministras pessimi
cordis linguas. Clamaverunt Judaei, <hi>Crucifige, Crucifige,</hi> 
et ut rei manerent Judaei, innocens ab eis crucifixus
est Filius Dei; ad crucem ducitur, expalmatur
qui est palma victoriae, spinis coronatur qui
spinas peccatorum nostrorum venit confringere; ligatur
qui solvit compeditos; ligno suspenditur qui
erigit elisos; aceto potatur fons vitae, disciplina caeditur,
salus vulneratur, vita moritur, occiditur ad
temous vita a morte, ut in perpetuo a vita occidatur
mors. Quid hic Judaei in hac morte Christi?
Exultaverunt quasi victores, et dum terrenum et caducum
regnum timuerunt perdere, regem coeli et
terrae non dubitaverunt occidere. Sed nec sicut putaverunt,
<pb n="1132C"/>
victores exstiterunt. Si enim vicerunt,
regnum quomodo perdiderunt? Quomodo nunc usque
servi remanserunt? Ista namque causa est qua Christus
ab eis occisus est. Dixerunt namque apud se
principes Judaeorum, ut evangelista narrat: <hi>Videtis,</hi> 
inquiunt, <hi>quia totus mundus post eum abiit; si dimiserimus
eum vivere, venient Romani et tollent nobis et locum
et regnum;</hi> et Christum occiderunt, et locum et
regnum perdiderunt. Quid vobis profuit, o insani Judaei,
quod tantum scelus commisistis? Numquid quia
Christo Domino, ut decuit, servire noluistis, facti
estis mali servi bonorum servorum Christi? Per
ipsos conterit contumaciam vestram, per ipsos dissipat
consilia vestra, per ipsos tribuit scelera in capita
vestra. Ipse autem Dominus quem vos interemistis
<pb n="1132D"/>
non vos servos, sed liberos esse cupiebat
quando dicebat: <hi>Si vos Filius liberaverit, tunc vere liberi
eritis;</hi> vos autem Deum et Dominum regem, et
ipsam veram libertatem non solum repudiastis, verum
etiam negare cupientes clamastis: <hi>Non habemus
regem, nisi Caesarem.</hi> Sed ne in hoc quidem gloriemini
quod Christum occidistis, actum est de vobis
potius et nescitis. Audite ipsum Dominum dicentem
per prophetam: <hi>Ego dormivi et somnum coepi,</hi> somnum
appellans mortem a vobis illatam. Caeterum qualis
mors potuit esse triduana, maxime illius qui per
eumdem prophetam alio loco dicit: <hi>Numquid qui
dormit non adjiciet ut resurgat?</hi> Ego, inquit, dormivi,
ego qui potestatem habeo ponendi animam meam
<pb n="1133A"/>
ego dormivi, non quia saevistis, non quia insanistis;
ego implevi quod volui, vos in scelere remansistis.
Quis exigit tanta de Deo nostro, fratres, pro nostra
redemptione et salute, nisi charitas quae nunquam
cadit? O charitas quae magnas vires habes, et de coelo
Deum deposuisti; o cara sanitas, o sancta et vera
charitas quae tanta es in terris, quanta eris in coelis!
Quae tantum potes in hac pugna mortalitatis adhuc
sollicita, quantum poteris in illa perfecta pace secura?
Evigila itaque omnis anima christiana, et si
in te eminet virtus charitatis quae omnia sustinet,
Domini tui imitare vestigia. <hi>Christus enim,</hi> ait
apostolus Petrus, <hi>pro vobis passus est relinquens vobis
exemplum ut sequamini vestigia ejus:</hi> et si ille propter
te de coelesti sede ad terrena descendit, tu propter te
<pb n="1133B"/>
terrena fuge, appete coelestia. Si dulcis est mundus,
dulcior est Christus; si amarus est mundus, pro te
omnia sustinuit Christus. Via tibi factus est ipse
salvator, surge, ambula, habes quo; noli pigrescere;
sed forte quaeris quo? Vides enim viam et quaeris
quo ducat haec ipsa via? Ad veritatem et ad vitam.
Si amas veritatem, si amas vitam, et cupis ad veritatem
<pb n="1134A"/>
et ad vitam venire, a via noli errare. Video,
inquis, viam et cupio ambulare; sed amara est: <hi>Arcta
enim via et angusta est quae ducit ad vitam;</hi> Christus
transivit, et adhuc aspera est? Transierunt senes,
transierunt juvenes, transierunt puellae quae
viam quam times et horres tritam tibi fecerunt. Ambula
ergo viam securus: ambula, quid enim metuis
in hac via? Mortem? et mortem times qui ad vitam
curris? Bonus es; bene in hac vita curris. Mors tibi
janua est quae te repraesentat non quae auferat vitam.
Ambula ergo viam, imo ipse qui propter te
factus est via, ipse te ducat per se ipsum; ipse est
enim <hi>via, veritas et vita.</hi> Dic ergo tu, o anima fidelis
et pia, dic secura, dic et cum propheta veraciter exclama: <hi>Deduc me, Domine, in via tua, et ambulabo in
<pb n="1134B"/>
veritate tua:</hi> 
 tunc ad te securus perveniam, si usque
in finem tuam gratiam non deseram. Haec, fratres dilectissimi,
quae a Domino ipsius charitatis dicta sunt
sanctitati vestrae, ita haereant sensibus et cordibus
vestris, ut eadem ipsa charitas fructum in vobis operis
inveniat, non folia laudis.
</p>
</div1>
</body>
  </text>
</TEI>