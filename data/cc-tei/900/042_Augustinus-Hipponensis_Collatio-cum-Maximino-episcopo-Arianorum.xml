<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Collatio cum Maximino episcopo Arianorum</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 42</title>
           <idno>AugHip.CoCuMaE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Collatio cum Maximino episcopo Arianorum</head>
<div3>
          <head>1. </head>
<p>
            <pb n="0709"/>Cum Augustinus et Maximinus Hippone-regio
unum in locum convenissent, praesentibus multis,
tam clericis quam laicis, MAXIMINUS dixit: Ego non
ob istam causam in hanc civitatem adveni, ut altercationem
proponam cum Religione tua, sed missus a
comite Segisvulto contemplatione pacis adveni. Revera
enim Eraclio presbytero amicali pactione mecum
tractanti, responsum dedi ut valui, ita tamen ab ipso
provocatus; quique in tantum exarsit, ut etiam adventum
tuum contra me provocaret. Et quia dignata
est Religio tua sibi facere injuriam, si interrogas,
in quibus valeo responsum dabo. Si aliquid rationabile
dixeris, necesse est ut sequar. Si quid enim de
divinis Scripturis protuleris, quod commune est cum
omnibus, necesse est ut audiamus: eae vero voces
quae extra Scripturam sunt, nullo casu a nobis suscipiuntur:
praeterea cum ipse Dominus moneat nos et
<pb n="0710"/>
dicat, <hi>Sine causa colunt me, docentes mandata et
praecepta hominum <note>(Matth. XV, 9)</note>
            </hi>.</p>
        </div3>
<div3>
          <head>2.</head>
          <p>
 AUGUSTINUS dixit: Si ad ista omnia respondere
voluero, id etiam ego agere videbor, ne veniatur ad
causam. Proinde ut cito agamus quod instat, dic mihi
fidem tuam de Patre et Filio et Spiritu sancto.
</p>
          <p>MAX. respondit: Si fidem meam postulas, ego illam
teneo fidem quae Arimini a trecentis et triginta
episcopis, non solum exposita, sed etiam subscriptionibus
firmata est.</p>
        </div3>
<div3>
          <head>3.</head>
          <p>
 AUG. dixit: Jam dixi, et hoc ipsum repeto, quia
respondere noluisti: Dic fidem tuam de Patre et Filio
et Spiritu sancto.
</p>
          <p>MAX. respondit: Cum enim non defecerim a responsione,
cur accusor a tua Religione, quasi responsum
non dederim?</p>
        </div3>
<div3>
          <head>4.</head>
          <p>
 AUG. dixit: Propterea dixi te respondere noluisse,
<pb n="0711"/>
quia dum ego quaererem ut diceres mihi fidem
tuam de Patre et Filio et Spiritu sancto, quod et
nunc posco, tu mihi non dixisti fidem tuam, sed
nominasti Ariminense concilium. Fidem tuam volo
nosse, quid credas, quid sentias de Patre et Filio et
Spiritu sancto. Si dignaris, ore tuo audiam. Noli me
mittere ad ea scripta, quae modo aut prae manu
non sunt, aut eorum auctoritate non teneor. Dic
quid credas de Patre et Filio et Spiritu sancto.
</p>
          <p>MAX. respondit: Non ad excusandum me Ariminensis
concilii decretum interesse volui, sed ut
ostendam auctoritatem Patrum, qui secundum divinas
Scripturas fidem nobis tradiderunt illam quam a divinis
Scripturis didicerunt. Sin vero placet; quia <hi>corde creditur ad justitiam, ore autem confessio fit ad
salutem 
 <note>(Rom. X, 10)</note>
            </hi>: instructi etenim sumus et parati
ad respondendum omni exposcenti de nobis rationem
de fide et spe quae in nobis est <note>(I Petr. III, 15)</note>:
et praeterea cum Dominus ipse Jesus dicat, <hi>Qui me
confessus fuerit coram hominibus, confitebor et ego eum
coram Patre meo qui est in coelis; et qui negaverit me
coram hominibus, negabo et ego eum coram Patre meo qui
in coelis est <note>(Matth. X, 32, 33)</note>
            </hi>: istud periculum timens,
quamvis leges imperiales non ignoro, tamen
praecepto Salvatoris edoctus, qui monuit nos et dixit, <hi>Nolite timere eos qui occidunt corpus, animam autem
non possunt occidere 
 <note>(Ibid., 28)</note>
            </hi>; respondeo evidenter:
Credo quod unus est Deus Pater, qui a nullo vitam
accepit; et quia unus est Filius, qui quod est et quod
vivit, a Patre accepit ut esset; et quia unus est Spiritus
sanctus paracletus, qui est illuminator et sanctificator
animarum nostrarum. Et hoc de divinis
Scripturis assero. Si jubes, prosequor testimonia:
si in aliquo reprehenderit Religio tua, dabo responsum
in his in quibus reprehendi videor.</p>
        </div3>
<div3>
          <head>5.</head>
          <p>
 AUG. dixit: Movet me, quod ita posuisti proprie
illuminatorem nostrum Spiritum sanctum; quasi
Christus non sit illuminator noster. Hinc primo abs
te volo audire quid sentias.
</p>
          <p>MAX. respondit: Nos enim unum auctorem Deum
Patrem cognoscimus, a quo illuminatio omnis per
gradus descendit. Nam denique et apostolus Paulus
profert de se testimonium in Actibus Apostolorum,
dicens. <hi>Sic enim mandavit nobis Deus;</hi> et inter caetera, <hi>Posui te in lumen gentium 
 <note>(Act. XIII, 47)</note>
            </hi>. Si
Apostolus in lumine gentium positus est ut doctor,
quanto magis Spiritus sanctus, qui illuminator est
Apostoli; in quo et Apostolus locutus est, secundum
ipsius Apostoli dicta, quia <hi>nemo potest dicere Dominum
Jesum, nisi in Spiritu sancto <note>(I Cor. XII, 3)</note>
            </hi>? Utique
illuminator est Spiritus sanctus, qui illuminavit
Apostolum. Sed Spiritus sanctus a Christo accepit,
secundum ipsius Christi testimonium, sicut ait in
Evangelio Christus: <hi>Multa habeo vobis dicere, sed non
potestis portare modo: cum autem venerit ille Spiritus
veritatis, diriget vos in omnem veritatem. Non enim loquetura
se, sed quaecumque audierit loquetur, et ventura
annuntiabit vobis. Ille me clarificabit, quia de meo accipiet,
et annuntiabit vobis <note>(Joan. XVI, 12 14)</note>
            </hi>. Ergo
<pb n="0712"/>
Spiritus sanctus accepit a Christo, secundum testimonium
Christi. Sine dubio autem Christus ipse confitetur
quod, <hi>Doctrina mea non est mea, sed ejus qui me
misit Patris <note>(Joan. VII, 16)</note>
            </hi>; et, <hi>Quod vidi et audivi apud
Patrem meum, loquor <note>(Id. VIII, 38)</note>
            </hi>. Sive ergo Christus
docens nos illuminat, Pater illuminat qui eum destinavit;
sive Spiritus sanctus illuminat, illuminatio ad
auctorem recurrit, qui est fons bonitatis: a quo consecutus,
sive beatus Apostolus, sive etiam omnes
sancti, illuminant quidem credentes, sed haec illuminatio
ad unum auctorem recurrit. Et ea de causa dicebat
propheta: <hi>Dominus illuminatio mea, et salus
mea; quem timebo <note>(Psal. XXVI, 1)</note>
            </hi>?</p>
        </div3>
<div3>
          <head>6.</head>
          <p>
 AUG. dixit: Ego non nego illuminare Spiritum
sanctum; sed utrum et Christus illuminet per se ipsum,
et Pater illuminet per se ipsum, an non illuminent isti
nisi per Spiritum sanctum: hoc requisivi breviter,
hoc requiro.
</p>
          <p>MAX. respondit: Credo non latere Religionem tuam,
beatum dixisse apostolum Paulum, <hi>Cum autem benignitas
et humanitas apparuit Salvatoris nostri Dei, non
ex operibus justitiae quae fecimus nos, sed secundum
suam misericordiam salvos nos fecit, per lavacrum regenerationis
et renovationis Spiritus sancti, quem effudit
in nos abunde, per Jesum Christum Salvatorem nostrum <note>(Tit. III, 4-6)</note>
            </hi>.
Secundum hanc regulam dico Spiritum
sanctum et profiteor illuminatorem per Filium: ut
ante dictum est, <hi>Quem effudit in nos abunde, per Jesum
Christum Salvatorem nostrum.</hi> Jam dedi responsum:
quoniam sive Paulus illuminat, ad auctorem
Deum Patrem recurrit haec illuminatio; sive Spiritus
sanctus illuminat, ad auctorem recurrit illuminatio: sive
Christus illuminat, ad auctorem recurrit illuminatio. Et
hoc magisterio Christi edoctus, prosequor, sicut ait ipse
Christus: <hi>Oves meae vocem meam audiunt, et sequuntur
me; et ego vitam aeternam do eis, et non peribunt in
aeternum, et non rapiet eas quisquam de manu mea. Pater
meus quod dedit mihi, majus omnibus est, et nemo
potest rapere illud de manu Patris mei.</hi> Et iterum sic
ait: <hi>Ego et Pater unum sumus <note>(Joan. X, 27-30)</note>
            </hi>. Ergo
ad defendendas oves, ad illuminandas, Pater et Filius
unum sunt, concordes atque unanimes secundum
hanc rationem quam audisti, Quoniam nemo potest
rapere de manu mea oves quas mihi dedit Pater: simili
modo nec de manu Patris.</p>
        </div3>
<div3>
          <head>7.</head>
          <p>
 AUG. dixit: Res loqueris necessarias quidem, sed
non ad causam. Ad interrogationem meam non respondisti,
et tamen multa dixisti. Si velis, relicta quaestione
quae inter nos vertitur, reddere totum Evangelium, qui
dies sufficiunt, quantum temporis spatium necessarium
est? Breviter mihi dic, quoniam interrogavi te,
utrum illuminet per se ipsum Christus, an non illuminet
nisi per Spiritum sanctum. Non solum ad hoc, respondere
noluisti, sed si me non fallit quod audivi, magis
Spiritum sanctum per Christum illuminare dixisti.
</p>
          <p>MAX. respondit: Non decet in religione, praeterea
cum de Deo loquamur, calumniam inferre. Ego et responsum
dedi, et si non sufficiunt quae diximus, addimus
testimonia, quia per Jesum Christum Spiritur
<pb n="0713"/>
sanctus effusus est in omnes credentes. Sic enim legimus
beatum Petrum dixisse: <hi>Hunc Jesum suscitavit
Deus, cujus nos omnes testes sumus. Dextera itaque Dei
exaltatus, et promissione Spiritus sancti accepta a Patre,
effudit hoc donum quod nunc vos et videtis et auditis <note>(Act. II, 32, 33)</note>
            </hi>.
Dixi enim quod omnia quaecumque
suggerit nobis Spiritus sanctus, a Christo consecutus
sit. Recurre ad testimonia ante lata, et invenies
ita.</p>
        </div3>
<div3>
          <head>8.</head>
          <p>
 AUG. dixit: Cum vis conari probare quod ipse
non nego, in rebus superfluis necessarium tempus
absumis. Ego non nego per Christum diffusum fuisse
super credentes Spiritum sanctum. Sine causa hoc per
tantas moras testimoniis probare voluisti, quod ipse
confiteor. Ego hoc dixi, hoc quaesivi, hoc iterum dico:
utrum Christus per Spiritum sanctum illuminet, an
Spiritus sanctus per Christum illuminet; quia dixisti
superius per Christum illuminare Spiritum sanctum.
Si autem non recolis, recitentur verba tua in Gestis,
ut appareat ea nos jussisse recitari, et probabo te dixisse
quod quaero.
</p>
          <p>MAX. respondit: Probatio erat necessaria, si non
ipse temetipsum placasses. Jam enim prosecutus es in
testimoniis quae protuli, vel in ratione quam dedi,
quod et ipse sic habeas. Cum finita sit ergo ista
quaestio, propone aliam ad quam tibi respondeam.
Nam professus es jam in quaestione ista satisfactum tibi
fuisse.</p>
        </div3>
<div3>
          <head>9.</head>
          <p>
 AUG. dixit: Dixisti Spiritum sanctum per Christum
illuminare, an non dixisti? Rogo te ut unum de
duobus breviter mihi respondere digneris. Dixisti, an
non dixisti?
</p>
          <p>MAX. respondit: Ego Spiritum sanctum professus
sum secundum Salvatoris magisterium, quia sive illuminat,
a Christo accepit; sive docet, a Christo accepit;
omnia quaecumque gerit Spiritus sanctus, ab unigenito
Deo consecutus est: et si parva sunt testimonia,
addo.</p>
        </div3>
<div3>
          <head>10.</head>
          <p>
 AUG. dixit: Ne dicat nos calumniari, legantur
verba ipsius paulo superius.
</p>
          <p>Antonius notarius ad locum recitavit: Dico Spiritum
sanctum et profiteor illuminatorem per Filium,
ut ante dictum est, <hi>quem effudit abunde in nos, per
Jesum Christum Salvatorem nostrum.</hi> Cumque recitatum
est:</p>
<p>MAX. respondit: Ut videtur, ipse potius dilationi
studes, ut non ad principalem causam recurramus,
sed per totum diem vis argumentis nos in una detinere
quaestione. Nos enim recitamus, quod per Filium
Spiritus sanctus sit effusus, et non tantum beatum
Paulum testem produximus, verum etiam et Petrum
priorem Apostolorum. Habet enim prosecutio
nostra, quod Spiritus sanctus a Christo accepit, secundum
praecedens testimonium: <hi>Ille me clarificabit,
quia de meo accipiet et annuntiabit vobis.</hi> Idem itidem
compulsus iterum dico, quia sive illuminat Spiritus
sanctus, sive docet, sive instruit, omnia a Christo consecutus
est; quia per Christum <hi>facta sunt omnia, et
sine illo factum est nihil <note>(Joan. I, 3)</note>
            </hi>. Christus dicit
<pb n="0714"/>
quia a genitore suo omnia haec consecutus est, et vivit
propter Patrem, et omnis lingua confitetur quia Dominus
Jesus Christus in gloria est Dei Patris <note>(Philipp.
II, 11)</note>. Et quia <hi>omnis viri caput Christus est; caput autem
mulieris, vir; caput autem Christi, Deus <note>(I Cor. XI,
3)</note>
            </hi>. Et quia Filio Spiritus sanctus est subjectus: et
quia Filius Patri est subjectus, ut charissimus, ut obediens,
ut bonus a bono genitus. Nec enim Pater contrarium
sibi genuit: sed talem genuit, qui etiam clamat
et dicit, <hi>Ego quae placita sunt Patri, facio semper <note>(Joan. VIII, 29)</note>
            </hi>.</p>
        </div3>
<div3>
          <head>11.</head>
          <p>
 AUG. dixit: Si et Christus illuminat per Spiritum
sanctum, et Spiritus sanctus illuminat per Christum,
par potestas est. Lege autem tu mihi subjectum
Christo Spiritum sanctum, quod paulo ante dixisti.
Quod autem dicis Dominum dixisse de Spiritu sancto, <hi>De meo accipiet;</hi> 
 ideo dictum est, quia de Patre accepit,
et omnia quae sunt Patris, sine dubio et Filii sunt.
Nam ipse cum hoc dixisset, adjecit, <hi>Ideo dixi, De meo
accipiet; quia omnia quae habet Pater, mea sunt <note>(Id.
XVI, 14, 15)</note>
          </hi>. Dic ergo quod interrogavi, et testimoniis
proba, subjectum Christo Spiritum sanctum: cum potius
legamus ipsum dicentem, <hi>Spiritus Domini super
me, propter quod unxit me evangelizare pauperibus <note>(Luc. IV, 18)</note>
          </hi>.
Si super se ipse dixit Spiritum sanctum,
quomodo tu dicis Spiritum sanctum Christo esse subjectum?
Dixit autem Christus, super se Spiritum sanctum:
non quia super Verbum Dei est, quod est Deus;
sed quia super hominem, quod Verbum caro factum
est. Ubi enim scriptum est, <hi>Verbum caro factum est <note>(Joan. I, 14)</note>
          </hi>;
nihil aliud est quam, Verbum homo factum
est. Quia, <hi>Videbit omnis caro salutare Dei <note>(Isai.
XL, 5)</note>
          </hi>; nihil est aliud quam, Omnis homo. Et, <hi>In lege
non justificabitur omnis caro <note>(Rom. III, 20)</note>
          </hi>; nihil est
aliud quam, Omnis homo. Propter quod ergo <hi>Verbum
caro factum est,</hi> et ille <hi>semetipsum exinanivit, formam
servi accipiens <note>(Philipp. II, 7)</note>
          </hi>, ex ipsa forma servi
dixit, <hi>Spiritus Domini super me.</hi> Nam par potestas est,
una substantia est, eadem divinitas. Ideo quamvis Trinitatem
colamus, quia Pater non est Filius, nec Filius
est Pater, nec Spiritus sanctus aut Pater aut Filius:
tamen unum Deum colimus, quia ipsa Trinitatis
ineffabilis et excelsa conjunctio unum Deum ostendit,
unum Dominum. Ideoque dictum est: <hi>Audi, Israel;
Dominus Deus tuus, Dominus unus est <note>(Deut. VI, 4)</note>
          </hi>.
Quid nobis vultis facere duos deos et duos dominos?
Dicitis Dominum Patrem et Deum Patrem, dicitis Dominum
Christum et Deum Christum: interrogo, utrum
ambo simul unus sit. Respondetis, Duo dii. Superest
ut eis et templa et idola faciatis.
</p>
          <p>MAX. respondit: Religionis auctores nunquam in calumniam
vertuntur. Interrogasti testimonia, ut ea quae
professus sum testimoniis docerem: et ipse pares atque
aequales profiteris tres, Patrem et Filium et Spiritum
sanctum. Et praeterea cum tres aequales professus
<pb n="0715"/>
sis iterum conversus protulisti quidem testimonium
divinarum Scripturarum, non ad aequalitatem pertinens,
sed ad singularitatem omnipotentis Dei, quod
unus sit omnium auctor. Ergo quia et aetate praecedis,
et auctoritate major es, profer, instrue prius testimoniis,
quod tres sint aequales, tres omnipotentes, tres
innati, tres invisibiles, tres incapabiles: et tunc demum
necesse est testimoniis ut acquiescamus. Si quo
minus reddere rationem de divinis Scripturis non valueris,
necesse me est, ut ad omnia quae in praecedenti
dixi: sive enim Patrem solum qui quod vivit a nemine
accipiens, sive Filium, quod sum professus,
quia quod vivit a Patre accepit, sive de Spiritu
sancto quae dixi: etiam quanta desideras testimonia
proferam.</p>
        </div3>
<div3>
          <head>12.</head>
          <p>
 AUG. dixit: Ego quod quaesivi ut dicere dignareris,
non dixisti, quo testimonio probares subjectum
Christo Spiritum sanctum: respondeo tamen ad ea
quae proposuisti. Sic non dicimus tres omnipotentes,
quomodo non dicimus tres deos. Si enim de singulis
interrogemur, utrum Deus sit Pater; respondemus,
Deus: utrum Deus sit Filius; respondemus, Deus:
utrum Deus sit Spiritus sanctus; respondemus, Deus.
Cum autem de omnibus interrogati fuerimus, utrum
tres sint; referimus nos ad divinam Scripturam dicentem, <hi>Audi, Israel; Dominus Deus tuus, Dominus unus
est.</hi> 
 Et in hac divina praescriptione condiscimus,
eamdem ipsam Trinitatem unum esse Deum. Sic et
de singulis si quaeratur, utrum Pater omnipotens sit;
respondemus, Omnipotens: si Filius; hoc idem respondemus:
si Spiritus sanctus; nec ipsum negamus
omnipotentem. Nec tamen dicimus tres omnipotentes,
quomodo non dicimus tres deos: sed sicut simul illi
tres unus Deus, sic simul illi tres unus omnipotens
est, et invisibilis unus Deus Pater et Filius et Spiritus
sanctus est. Sine causa ergo putas nos numero coarctari,
cum divinitatis potentia etiam rationem numeri
excedat. Si enim animae multorum hominum accepto
Spiritu sancto et quodam modo conflatae igne charitatis
unam animam fecerunt, de qua dicit apostolus, <hi>Erat enim eis anima et cor unum 
 <note>(Act. IV, 32)</note>
          </hi>: tot
corda, tot millia cordium, unum cor fecit charitas
Spiritus sancti; tot millia animarum unam animam
dixit Spiritus sanctus, quam ipse unam animam fecit:
quanto magis nos unum Deum dicimus, semper sibi
invicem et inseparabiliter et ineffabili charitate cohaerentes
Patrem et Filium et Spiritum sanctum?
</p>
          <p>MAX. respondit: Ac per hoc pares atque aequales
dixisti, quod quidem testimoniis docere non valuisti,
et ob istam rem ad aliam causam divertisti. Nos enim
non diffidimus, sed certa cognoscentes fide, quod erat
cor et anima una omnium credentium. Nec enim hoc
praejudicat religioni nostrae, sed magis concordat.
Sine dubio enim si omnium credentium erat cor et
anima una, quare autem non Pater et Filius et Spiritus
sanctus in consensu, in convenientia, in charitate,
in unanimitate, unum esse dicantur? Quid
<pb n="0716"/>
enim fecit Filius, quod non placuit Patri? Quid praecepit
Pater, in quibus non obtemperavit Filius?
Quando enim Spiritus sanctus contraria Christo aut
Patri tradidit mandata? Et constat secundum Salvatoris
sententiam, quod ait, <hi>Ego et Pater unum sumus <note>(Joan. X, 30)</note>
            </hi>;
esse illos in concordia et in consensu
unum. Sicut autem ipse professus es, Pater Pater est,
qui nunquam fuit Filius; Filius Filius est, qui semper
Filius manet; et Spiritus sanctus Spiritus sanctus
est, quod est et quod legimus, profitemur de
Spiritu sancto, in hunc Spiritum sanctum, qui tantus
ac talis est, ut etiam Angeli ipsi concupiscant in
eum prospicere <note>(I Petr. I, 12)</note>. Tantus est iste Spiritus
sanctus, ut sufficiat ubique omnium postulationes
suscipere, et advocatione fungi. Et in hoc testem
profero beatum Paulum, qui ait, <hi>Nam quid oremus,
sicut oportet, nescimus; sed ipse Spiritus postulat
pro nobis gemitibus inenarrabilibus <note>(Rom. VIII, 26)</note>
            </hi>.
Quod lego credo, quia <hi>gemitibus inenarrabilibus postulat
Spiritus sanctus.</hi> Et ideo isto eruditus magisterio
in tantum dico subjectum esse Spiritum sanctum, ut
gemitibus postulet pro nobis. Unum autem profiteor
Deum, non ut tres unus sit; sed unus Deus est, incomparabilis,
immensus, infinitus, innatus, invisibilis,
quem et Filius ipse et oravit et orat, apud quem
et Spiritus sanctus advocatione fungitur. Nam quia
orat Filius Patrem; quamvis enim soleatis omnia illa
testimonia quae in sancto legimus Evangelio, corpori
applicare; attamen nostrum est perscrutatis divinis
Scripturis ostendere, quia et nunc sedens ad dexteram
Patris interpellat pro nobis. Ea enim de causa
dixi, et oravit et orat; quia nunc utique interpellat
pro nobis, sicut ait Apostolus: <hi>Quis accusabit adversus
electos Dei? Deus qui justificat? Quis est qui condemnet?
Christus qui mortuus est, imo magis qui et resurrexit,
qui et est in dextera Dei, qui et interpellat pro
nobis <note>(Ibid., 33, 34)</note>
            </hi>? Aeque cum discipulis positus
Christus, sic se rogaturum promisit, dicens: <hi>Si diligitis
me, mandata mea servate; et ego rogabo Patrem,
et alium advocatum dabit vobis, ut vobiscum sit in aeternum,
Spiritum veritatis, quem hic mundus accipere non
potest, quoniam non videt eum, nec novit eum: vos autem
vidistis eum, et cognoscitis eum, quia apud vos
manet, et in vobis est <note>(Joan. XIV, 15-17)</note>
            </hi>. Si sufficiunt
haec, bene est: si quominus, addam quanta jubes
testimonia.</p>
        </div3>
<div3>
          <head>13.</head>
          <p>
 AUG. dixit: Ea quae nos confitemur, nobis probare
non debes. Hoc enim faciendo, nihil aliud, sicut
superius dixi, quam necessarium tempus absumis.
Scimus Filium Dei Filium esse Dei: scimus a se ipso
non esse, sed genitum esse a Patre. Patrem vero
ipsum ingenitum esse, a nullo esse, a nullo vitam accepisse:
Filium vero a Patre accepisse vitam, sed
non ita tanquam fuerit aliquando sine vita, ut acciperet
vitam. Dedit enim ei vitam, gignendo vitam:
<pb n="0717"/>
gignendo cum vitam, dedit ei vitam. Aequalitatem autem
ostendit dicendo: <hi>Sicut habet Pater vitam in semetipso,
sic dedit et Filio vitam habere in semetipso <note>(Joan.
V, 26)</note>
          </hi>. Vitam in semetipso habet Pater; aequalem
vitae Patris vitam in se habet Filius: sed tamen Filius
a se ipso vitam non accepit, quia non a se ipso
natus est, a Patre natus est. Gignendo dedit, non
quia jam erat Filius sine vita, et dedit ei vitam, quomodo
nos peccatores facti sumus sine vita, et per indulgentiam
et gratiam accepimus vitam: ille vitam
accepit a Patre, quia vita natus est a Patre. Ac per
hoc tu non potuisti dicere subjectum esse Filio Spiritum
sanctum, nisi quia gemitibus interpellat pro
nobis. Videtur enim tibi illa perfectio sanctitatis in
gemitibus semper esse, nec respirare a gemendo. O
aeterna miseria! Intellige locutionem, et blasphemiam
devitabis. Sic enim dictum est, <hi>Gemitibus interpellat;</hi> 
ut intelligeremus, Gemitibus interpellare nos facit.
Adest enim nobis, et infundendo charitatem nobis,
facit nos interpellare gemitibus. Denique alio loco
cum dicit Apostolus, <hi>Clamantem, Abba, Pater <note>(Galat.
IV, 6)</note>
          </hi>; alio loco dicit, <hi>In quo clamamus, Abba, Pater <note>(Rom. VIII, 15)</note>
          </hi>:
exposuit quid sit, <hi>Clamantem,
Abba, Pater;</hi> dicendo, <hi>In quo clamamus.</hi> Ac per hoc
quid est, <hi>Clamantem,</hi> nisi, clamare facientem? Do
exemplum locutionis hujus. Nonne Deus est omnium
praescius futurorum? Quis hoc negabit insanus? Tamen
ait Apostolus, <hi>Nunc autem cognoscentes Deum,
imo cogniti a Deo <note>(Galat. IV, 9)</note>
          </hi>. Si nunc eos cognovit
Deus, non eos noverat, non elegerat, non praedestinaverat
ante mundi constitutionem. Sed sic dixit, <hi>Nunc autem cognoscentes Deum, imo cogniti a Deo;</hi> 
 ut
intelligerent Deum fecisse in eis cognitionem suam. <hi>Cognoscentes Deum.</hi> 
 Quid est, <hi>Cognoscentes Deum?</hi> 
Nolite vobis arrogare, nolite superbire: <hi>Cogniti estis
a Deo.</hi> Quid est, <hi>cogniti estis a Deo?</hi> Cognitores suos
Deus vos fecit: Deus vobis dedit ut cognoscatis. Quomodo
est et illud Domini: <hi>Nunc cognovi,</hi> dicit Abrahae
Dominus, <hi>Nunc cognovi quoniam timeas Dominum <note>(Gen. XXII, 12)</note>
          </hi>.
Quando attulit filium suum ad holocaustum
Abraham, dicit ei Deus, <hi>Nunc cognovi.</hi> Ipsa
est tota Dei praescientia? tunc cognovit, quando dixit, <hi>Nunc cognovi?</hi> 
 Sed quid est, <hi>Nunc cognovi?</hi> Id est,
Nunc cognoscere te feci. Si ergo has locutiones sicut
Libris divinis eruditus agnosceres, de gemitibus illis
quibus dictum est gemitibus interpellare Spiritum sanctum,
non eum faceres miserum. Quid enim est aliud,
semper gemens, quam semper miser? Ideo nos gemimus,
quia miseri sumus. Et gratias Spiritui sancto,
quia charitate aeterni saeculi facit nos gemere, propter
quod dictus est gemens. Facit nos clamare propter
quod dictus est clamans. Facit nos cognoscere
Deum, propter quod dictum est, <hi>Imo cogniti a Deo.</hi> 
Facit Abraham Deus cognoscentem, propter quod ei
dixit, <hi>Nunc cognovi.</hi> 
</p>
          <p>MAX. respondit: In quibus nos reprehendis, in
ipsis ipse detegeris. Certum est enim, et divina nos
monet Scriptura, quod ex multiloquio non effugies
peccatum; parcens autem labiis, sapiens eris <hi>(Prov.
<pb n="0718"/>
X, 19)</hi>. Quamvis etiam etsi per totum diem quisque
de divinis Scripturis proferat testimonia, non in verbositate
illi imputabitur revera: quod si aut litteraria
arte usus, aut expressione spiritus sui quisque
concinnet verba quae non continent sanctae Scripturae;
et otiosa sunt et superflua. Sufficit mihi, qui ad istam
regulam te adduxi, ut profitearis quod Pater Pater
est, quia innatus est, quia a nemine accepit vitam; et
quia Filius a Patre consecutus est vitam; et quia
Spiritus sanctus Spiritus sanctus est. Dicendo autem
unum Deum, bene quidem faceres, si confitendo
unum Deum, non Patrem et Filium et Spiritum sanctum
unum diceres Deum, contra tuam sententiam
veniens. A nobis unus colitur Deus, innatus, infectus,
invisibilis, qui ad humana contagia et ad humanam
carnem non descendit. Est autem et Filius
secundum Apostolum, non pusillus, sed magnus
Deus: sicut ait beatus Paulus, <hi>Exspectantes beatam
spem et adventum gloriae magni Dei et Salvatoris nostri
Jesu Christi <note>(Tit. II, 13)</note>
            </hi>. Iste enim magnus Deus
Christus dicit, quod <hi>ascendo ad Patrem meum et Patrem
vestrum, Deum meum et Deum vestrum <note>(Joan.
XX, 17)</note>
            </hi>. De sua enim subjectione unum statuit
Deum. Iste est ergo unus Deus, ut jam recitavimus
testimoniis, quem Christus et Spiritus sanctus
adorant, et omnis creatura veneratur et colit: hac
ratione unum profitemur. Non tamen quod copulatio
vel permistio Filii cum Patre, aut vel certe
Spiritus sancti cum Filio vel cum Patre, faciat
unum Deum. Sed quia ille solus unus perfectus est
Deus, qui, ut ipse prosecutus es, vitam a nemine accepit,
qui Filio dedit suo exemplo habere vitam in
semetipso: copulatos quidem dicimus in charitate et
in concordia. Jam ut superius reddidimus rationem,
alterum esse Patrem, et non ipsum Filium, ipse nos
instruit Salvator, dicendo: <hi>Si ego testimonium dico de
me, testimonium meum non est verum; alius est qui testificatur
de me.</hi> Et ne praesumptorio spiritu quidam
putarent, quod aut de Joanne Baptista dixerit alium,
aut forte de Petro apostolo vel Paulo; ipse prosecutus
est: <hi>Vos misistis ad Joannem, et testimonium
reddidit veritati. Ego autem testimonium ab homine non
accipio: sed haec dico, ut vos salvemini. Ille,</hi> inquit, <hi>lucerna fuit ardens et lucens; vos autem voluistis ad
horam exsultare in lumine ejus. Ego autem habeo testimonium
majus Joanne. Opera quae dedit mihi Pater ut
perficiam ea, ipsa opera quae ego facio, testificantur de
me, quia Pater me misit. Et qui misit me Pater, ipse testificatur
de me 
 <note>(Id. V, 31 37)</note>
            </hi>. Quis tam stultus est,
ut non intelligat quoniam alius de alio testimonium
perhibuit, Pater de Filio, qui utique et dicebat: <hi>Hic
est Filius meus dilectus, in quo bene complacui; ipsum
audite <note>(Matth. XVII, 5)</note>
            </hi>? Dilectum lego, et credo quod
Pater est qui diligit, et Filius qui diligitur. Unigenitum
audio Christum, et non dubito quia unus ab
uno est genitus. Primogenitum Paulus clamat, dicens: <hi>Qui est imago Dei invisibilis, primogenitus universae
<pb n="0719"/>
creaturae.</hi> 
 Et profiteor secundum sententiam
divinarum Scripturarum, quod est Filius primogenitus,
et non ingenitus: et quia <hi>in illo creata
sunt omnia quae sunt in coelis, et quae sunt in terra,
visibilia et invisibilia, sive Throni, sive Dominationes,
sive Principatus, sive Potestates; omnia per ipsum
facta sunt, et in ipso creata sunt; et ipse est ante
omnes, et omnia in ipso constant <note>(Coloss. I, 15-17)</note>
            </hi>:
et iste Filius Dei, Deus unigenitus, cum sit ante
omnes. Ipse enim dicit: <hi>Quod vidi apud Patrem
meum, loquor <note>(Joan. VIII, 38)</note>
            </hi>. Iste Filius etiam, quod
vos carni ascribitis, in sancto ait Evangelio: <hi>Si diligeretis
me, gauderetis utique, quoniam vado ad Patrem;
quoniam Pater major me est <note>(Joan. XIV, 28)</note>
            </hi>.
Ista enim legentes credimus, et profitemur secundum
Apostolum, quod ei omnia subjecta sint ut magno
Deo <note>(I Cor. XV, 25)</note>. Iste enim magnus Deus, quem
talem genuit Pater, ut ipse prosecutus es, utique
majorem Patrem confessus est, ut statuat illum unum
Deum, in cujus et sinu describitur a Joanne evangelista.
Audi utique ipsum clamantem et dicentem de
invisibilitate omnipotentis Dei, quod <hi>Deum nemo vidit
unquam; unigenitus Filius qui est in sinu Patris
ipse narravit <note>(Joan. I, 18)</note>
            </hi>. Hinc instructus Paulus
clamat, et dicit: <hi>Beatus et solus potens, Rex regum et
Dominus dominantium; qui solus habet immortalitatem,
et lucem habitat inaccessibilem; quem vidit hominum
nemo, neque videre potest; cui honor et potestas in saecula.
Amen <note>(I Tim. VI, 15, 16)</note>
            </hi>. De hoc iterum dicit: <hi>Soli sapienti Deo, per Jesum Christum, cui gloria in
saecula. Amen 
 <note>(Rom. XVI, 27)</note>
            </hi>. Et ideo unus Deus a
nobis pronuntiatur, quia unus est super omnia Deus
innatus, infectus, ut prosecuti sumus. Filium autem
natum si Paulo non credis dicenti, primogenitum
universae creaturae: vel ipsi Filio crede dicenti ad
Pilatum, cum ei diceret, <hi>Ergo tu rex es?</hi> Ait Christus, <hi>Ego in hoc natus sum 
 <note>(Joan. XVIII, 37)</note>
            </hi>. Natum
lego, profiteor quod lego: primogenitum lego, non
discredo: unigenitum lego, etiamsi ad equuleum
suspendar, aliter non sum dicturus: quod docent nos
sanctae Scripturae, profiteor. Tu enim qui dicis quod
unus sit Pater et Filius, dic Patrem unigenitum, dic
primogenitum: dic quae sunt Patris in Filio, dic Filium
unigenitum, dic innatum, dic quia nemo eum
vidit unquam, neque videre potest. Prosequere de
Spiritu sancto talia qualia de Patre legimus, ut aequalem
ostendas Spiritum sanctum Patri. Dic, rogo, habe
me discipulum. Prosequere de Filio, quod Filius sit
innatus, quod sit sine origine. Si aequalis, utique talis:
si talis, utique innatus: si innatus, utique nec
vidit eum quisquam hominum. Da testimonia, et instrue,
et doce, et habebis me discipulum.</p>
        </div3>
<div3>
          <head>14.</head>
          <p>
 AUG. dixit: A vobis unum Deum coli dixisti,
sicut te loquente advertere potui: consequens est ut
aut non colatis Christum, aut non unum Deum colatis,
sed duos. Dixisti etiam de Patre, quod ad humana
contagia et ad humanam carnem non descenderit.
<pb n="0720"/>
Si forte nescis, contagia ubi dicuntur, aliquam
contaminationem significant: voluisti ergo Christum
intelligi venisse ad humana contagia: ergo humana
carne inquinatum professus es Christum. Ego autem
dico, imo catholica fides, quam cum Ecclesia Christi
teneo, Dominum nostrum Jesum Christum sic factum
esse Verbum carnem, ut nulla de humano genere et
de humana carne contagia pateretur. Venit enim
mundare, non coinquinari. Suscepit ergo animam
humanam, et carnem humanam sine ulla peste contagii:
et utrumque, id est et animam humanam et
carnem humanam, in se ipso salvare dignatus est. Sed
quia de ejus invisibilitate veritati, quantum video,
non vis acquiescere, rogo ut cogites secundum carnem
et secundum hominem fuisse visibilem Christum.
Nam secundum id quod Verbum est Deus apud
Deum, et ipse invisibilis est. Sapientia Dei est Christus:
humana sapientia invisibilis est; et Dei sapientia
visibilis erit? Quantum ergo attinet ad illam naturam
in qua aequalis est Patri, pariter est Deus, pariter
omnipotens, pariter invisibilis, pariter immortalis.
Dixisti etiam, quantum adverti, sic accipiendum esse
quod ait Apostolus, <hi>Qui solus habet immortalitatem <note>(I Tim. VI, 16)</note>
          </hi>;
ut in hac sententia solus Pater accipi
debeat. Ergo Verbum Dei mortale vis esse? Sapientia
Dei non est immortalis secundum te. Non intelligis
quia non potuisset ullo modo mori Filius, nisi
carnem mortalem suscepisset a nobis? Denique caro
in illo mortua est, non ipse mortuus est quantum ad
Deum pertinet, quantum ad divinitatem attinet, qua
aequalis est Patri. Sic enim hominibus ait, <hi>Nolite
timere eos qui corpus occidunt, et postea non habent
quid faciant <note>(Luc. XII, 4)</note>
          </hi>: quia anima mori non
potest; Verbum Dei mori potest? Sapientia Dei mori
potest? Unigenitus ille non assumpta carne mori potuit?
Assumpta autem carne qua factus est homo,
sicut aequalem se novit quando dicit, <hi>Ego et Pater
unum sumus <note>(Joan. X, 30)</note>
          </hi>; sic se novit minorem,
quia <hi>Verbum caro Factum est, et habitavit in nobis <note>(Id.
I, 14)</note>
          </hi>. <hi>Non rapinam arbitratus est esse aequalis Deo.</hi> 
Natura enim erat, non rapina: non enim usurpavit
hoc, sed natus est hoc. Verumtamen <hi>semetipsum exinanivit,
formam servi accipiens:</hi> agnovisti aequalem, jam
incipe agnoscere minorem: <hi>formam servi accipiens, in
similitudinem hominum factus, et habitu inventus ut
homo (Philipp, II, 6, 7)</hi>. Ecce qua forma major est
Pater: discerne dispensationem suscepti hominis a
manente immortaliter divinitate, et non erras in
verbis, quae multum amas dicere, et ea non dignaris
sapere. Profiteor autem, sicut dicis Patrem innatum,
Filium natum. Sed non ideo sunt diversae naturae atque
substantiae, quia ille non natus est, ille natus est.
Etenim si natus est, Filius est: si Filius est, verus
Filius est, quia unigenitus est. Nam et nos dicti sumus
filii: sed numquid unigeniti sumus tot filii? Aliter ille
Filius unigenitus: ille natura Filius, nos gratia filii:
ille unigenitus de Patre natus, hoc est quod Pater
secundum naturam, secundum substantiam. Qui autem
dicit eum propterea quia natus est, ideo alterius
<pb n="0721"/>
esse naturae, negat verum filium. Habemus autem
Scripturam: <hi>Ut simus in vero Filio ejus Jesu Christo;
ipse est Deus verus et vita aeterna <note>(I Joan. V, 20)</note>
          </hi>. Quare <hi>verus Deus?</hi> 
 Quia verus Dei Filius. Si enim animalibus
dedit ut non generent nisi quod sunt; homo hominem
generat, canis canem, et Deus Deum non generat?
Si ergo ejusdem substantiae est, quare dicis minorem?
An forte, quia homo pater quando generat filium,
etsi homo hominem generat, tamen major minorem
generat? Exspectemus ergo ut crescat Christus, quomodo
crescunt homines quos generant homines. Si
autem Christus ex quo natus est, quod non est a tempore,
sed ab aeternitate, quod est hoc est, et tamen
minor est; melior est humana conditio: quia homo
vel crescere potest, et aliquando venire habet ad aetatem
patris sui, ad robur patris sui; ille, nunquam:
quomodo verus filius? Usque adeo autem Filium
agnoscimus Deum magnum, ut Patri dicamus aequalem.
Itaque sine causa nobis, quod valde profitemur,
testimoniis et multiloquio probare voluisti. Dicit autem, <hi>Deum meum et Deum vestrum 
 <note>(Joan. XX, 17)</note>
          </hi>;
attendens formam hominis in qua erat. Caeterum
quantum attinet ad illud quod dixit Joannes, <hi>In principio
erat Verbum, et Verbum erat apud Deum, et Deus
erat Verbum <note>(Id. I, 1)</note>
          </hi>; non est Pater Dei Deus, sed
Deus est Christi, quia Christus factus est homo. Unde
et ipse dicit in Psalmis, cur illi sit Pater Deus: <hi>De
ventre matris meae Deus meus es tu <note>(Psal. XXI. 11)</note>
          </hi>.
Quando dicit de ventre matris sibi illum esse Deum,
ostendit propter hoc esse Deum Patrem Filio, quia
homo est Filius, secundum quod Pater major est
Filio. Unde dicit, <hi>Deum meum et Deum vestrum.</hi> Inde
est et illa subjectio quam non debemus mirari secundum
hominem redditam Patri, quando, sicut scriptum
est, etiam parentibus subditus erat <note>(Luc. II, 51)</note>: et de
illo scriptum est, <hi>Minorasti eum paulo minus ab Angelis <note>(Psal. VIII, 6)</note>
          </hi>.
Vellem autem hoc etiam aliquibus
Scripturarum testimoniis doceres nos, ubi legatur
adorari Patrem a Spiritu sancto. A Filio autem accipio,
etiamsi non proferas testimonia, quoniam homo
adorat Deum: admittitur facile, secundum hominem
dictum, quamvis nec hoc legas. Tamen specialiter de
te exigo, ut adoratum Patrem a Spiritu sancto legas
nobis, aut commemores testimonium divinum: fortassis
enim sit, sed me fugiat: ut si inveneris, respondeam
quomodo id accipi debeat, sicut de gemitibus
Scripturarum solemni locutione respondi. Quod autem
dicis, quod per illam copulationem ineffabilem
non sit unus Deus Pater et Filius et Spiritus sanctus;
vis nosse quantum valeat ista copulatio? Non ex locutionibus
nostris, sed ex divinis eloquiis certe manifestum
est, aliud esse spiritum hominis, aliud esse
spiritum Dominum; unde dicitur, <hi>Dominus spiritus
est <note>(II Cor. III, 17)</note>
          </hi>, id est, quia corpus non est: et
tamen ait Apostolus, <hi>Qui adhaeret meretrici, unum
<pb n="0722"/>
corpus est; qui autem adhaeret Domino unus spiritus est <note>(I Cor. VI, 16, 17)</note>
          </hi>.
Si ergo ista adhaesio diversarum
naturarum spiritus (quia aliud est hominis, aliud Dei)
fecit unum spiritum; non vis ut tantum adhaereat
Patri Filius, ut sit unus Deus? Hoc accipe etiam de
Spiritu sancto, qui Deus est. Caeterum si Deus Spiritus
sanctus non esset, templum utique nos ipsos non
haberet. Scriptum est quippe in Apostolo, <hi>Nescitis
quia templum Dei estis, et Spiritus Dei habitat in vobis <note>(I Cor. III, 16)</note>
          </hi>?
Et iterum, <hi>Nescitis quia corpora vestra
templum in vobis est Spiritus sancti, quem habetis a
Deo <note>(Id. VI, 19)</note>
          </hi>? Nonne si templum alicui sancto
angelo excellentissimo de lignis et lapidibus faceremus,
anathemaremur a veritate Christi et ab Ecclesia
Dei; quoniam creaturae exhiberemus eam servitutem,
quae uni tantum debetur Deo? Si ergo sacrilegi
essemus faciendo templum cuicumque creaturae,
quomodo non est Deus verus cui non templum facimus,
sed nos ipsi templum sumus? Quomodo autem
dixerit Christus, <hi>Sicut habet Pater vitam in semetipso,
sic dedit Filio habere vitam in semetipso <note>(Joan. V, 26)</note>
          </hi>,
superius respondi. Concordia autem et charitate, quia
dicis factum fuisse ut unum sint Pater et Filius;
quando mihi protuleris dictum esse quod unum sint
quae sunt diversae substantiae, tunc cogitabo quid debeam
respondere. Legimus enim, <hi>Qui plantat et qui
rigat unum sunt <note>(I Cor. III, 8)</note>
          </hi>: sed ambo homines
erant, ejusdem substantiae fuerant, non diversae. Item
legimus ipso Christo dicente, <hi>Ut sint unum, sicut
et nos unum sumus <note>(Joan. XVII, 11)</note>
          </hi>. Non dixit, Ut
ipsi et nos unum: sed, <hi>Ut ipsi sint unum,</hi> in natura
sua et in substantia sua, concordi aequalitate quodam
modo uniti atque conflati; sicut Pater et Filius et Spiritus
sanctus unum, propter individuam eamdemque
naturam. Aliud est enim, unum sunt; aliud, unus
est. Quando dicitur, Unum sunt; etsi non dicatur quid
unum, intelligitur una substantia. Quando dicitur,
Unus est, de duabus diversisque substantiis, necesse
est ut quaeratur quid unus. Verbi gratia, diversa substantia
est anima et corpus, tamen unus homo: diversa
substantia est spiritus hominis et spiritus Dei,
tamen cum <hi>Domino adhaeret, unus spiritus est <note>(I Cor.
VI, 17)</note>
          </hi>: addidit, <hi>spiritus;</hi> non dixit, Unum sunt. Ubi
autem dicitur, Unum sunt, una substantia significatur,
quod vos non vultis, et audetis dicere verum
Christum Dei Filium vos confiteri. Non autem ideo
major est Pater, quia testimonium dicit de Filio. Nam
et Prophetae perhibuerunt Filio testimonium. Alius
est quidem qui perhibet testimonium, alius cui perhibetur:
quia Pater Pater est, Filius Filius est. Non
quia unum non sunt, aut unus Deus non sunt, quando
cohaerentes atque conjuncti sunt, quod semper sunt.
Sic autem dicis hinc inter Patrem et Filium esse diversitatem,
quia Pater diligit et Filius diligitur; quasi
negare possitis quod Filius diligat Patrem. Si ambo
se invicem diligunt; cur negatis eos unius esse naturae?
Quod dixi de Patre unde dictus sit major, quia
<pb n="0723"/>
propter formam servi dictum est; hoc dico et de
invisibilitate, quoniam visibilis Filius propter eamdem
formam servi dictus est. Caeterum, quantum attinet
ad ipsam divinam substantiam, vel Patris, vel
Filii, vel Spiritus sancti omnino est invisibilis. Nam
quando se patribus divinitas ostendebat, per subjectam
creaturam se invisibilem demonstrabat. Nam
per ipsam suam naturam usque adeo invisibilis est,
ut ipse Moyses ei cum quo facie ad faciem loquebatur,
diceret: <hi>Si inveni gratiam ante te, ostende mihi
temetipsum manifeste <note>(Exod. XXXIII, 11, 13)</note>
          </hi>. Volebat
enim eum videre, sicut videtur Deus oculis cordis. <hi>Beati</hi> 
 enim <hi>mundo corde, quia ipsi Deum videbunt <note>(Matth.
V, 8)</note>
          </hi>. Sic volebat videre Moyses eum cui dicebat, <hi>Ostende mihi temetipsum manifeste:</hi> 
 sicut et invisibilia
Dei, per ea quae facta sunt, conspiciuntur. Sic
enim ait Apostolus: <hi>Invisibilia enim ejus, per ea quae
facta sunt, intellecta conspiciuntur, sempiterna quoque
virtus ejus ac divinitas <note>(Rom. I, 20)</note>
          </hi>. Ecce intelligendo
conspiciuntur invisibilia Dei, et tamen invisibilia dicuntur.
Et omnia per ipsum facta sunt Christum <note>(Joan. I, 3)</note>,
et visibilia et invisibilia, et ipse a nobis
credi visibilis potest? Hinc etiam dicis de Patre tantum
intelligi debere quod ait Apostolus, <hi>Soli sapienti
Deo <note>(Rom. XVI, 27)</note>
          </hi>. Ergo solus est Pater Deus sapiens,
et non est sapiens ipsa Dei Sapientia, quod
est Christus; de quo ait Apostolus: <hi>Christum Dei
Virtutem et Dei Sapientiam <note>(I Cor. I, 24)</note>
          </hi>! Superest ut
dicatis (quid enim non audetis?) insipientem esse Sapientiam
Dei. Sic autem dicis Patrem infectum, quasi Filius
factus sit, per quem facta sunt omnia. Scito factum esse
Filium, sed in forma servi. Nam in forma Dei usque
adeo non est factus, ut per illum facta sint omnia.
Si enim ipse factus est, non per illum sunt omnia
facta, sed caetera. Non itaque dico Filium ingenitum;
sed Patrem genitorem, Filium genitum. Hoc
tamen genuit Pater quod est: alioquin non est
verus Filius, si quod est Pater, non est Filius; sicut
de partubus animalium supra diximus; quia veri filii
hoc sunt per substantiam quod parentes. Quid est
autem quod poscis, ut ostendam tibi aequalem Patri
Spiritum sanctum esse, quasi tu ostenderis Patrem
majorem esse Spiritu sancto; sicut potuisti ostendere
de Filio, propter formam servi? Scimus enim dictum
esse Patrem Filio majorem esse, quia in forma servi
erat Filius; et adhuc in forma est humana Filius,
quam levavit in coelum: propterea dictum est de illo
quod et nunc <hi>interpellat pro nobis <note>(Rom. VIII, 34)</note>
          </hi>.
Et sempiterna erit in regno haec eadem forma immortalis:
propter quod dictum est, <hi>Tunc et ipse Filius
subjectus erit ei qui illi subjecit omnia <note>(I Cor. XV,
28)</note>
          </hi>. Nam de Spiritu sancto qui nullam suscepit creaturam
ad unitatem personae suae, quamvis se per
subjectam creaturam visibiliter et ipse, sive per columbae
speciem, sive per linguas igneas sit demonstrare
dignatus <note>(Matth. III, 16, et Act. II, 3)</note>, nunquam
dictus est eo major Pater; nunquam dictus est
Spiritus sanctus adorasse Patrem, nunquam dictus
est minor Patre. Sed dicis de Filio, <hi>Si aequalis esset,
<pb n="0724"/>
utique talis:</hi> id est, ut quia non est ingenitus, non videatur
talis. Posses dicere non esse hominem quem genuit
Adam, quia ipse Adam non est genitus, sed factus a
Deo. Si autem potuit Adam esse, et non esse genitus,
et tamen hoc generare quod erat ipse, non vis
ut potuerit Deus Deum aequalem sibi? Puto me tibi
ad omnia respondisse. Sed si non vis esse discipulus,
noli esse multiloquus.
</p>
        </div3>
<div3>
          <head>1.</head>
          <p>
 MAX. dixit: Loqueris quasi auxilio principum
munitus, nihil secundum timorem Dei. Longas horas
sustinui, exposuisti ut tibi visum est. Respondemus
Deo auxiliante ad omnia. Nec enim nudo sermone,
sed testimoniis divinarum Scripturarum muniti. Tantum
sicut nos patientes fuimus exponente tua Religione,
et ipse cum tuis patientiam accommoda, ut
ad singulos tuos sermones demus responsum, sicut
et ipse ad nostros respondisti quod tibi placuit.</p>
        </div3>
<div3>
          <head>2.</head>
          <p>
 Nos Christum colimus ut Deum omnis creaturae.
Nam qui adoratur et colitur, non tantum ab hominum
natura, verum etiam et ab omnibus Virtutibus coelestibus,
audi clamantem beatum Paulum: <hi>Hoc enim
sentite in vobis quod et in Christo Jesu: qui cum in
forma Dei esset, non rapinam arbitratus est esse se parem
Deo; sed semetipsum exinanivit, formam servi
accipiens, in similitudinem hominum factus, et habitu
inventus ut homo: humiliavit semetipsum, factus obediens
usque ad mortem, mortem autem crucis. Propter
quod et Deus eum superexaltavit, et donavit ei nomen
quod est super omne nomen.</hi> Illud utique quod tu in
tuis prosecutionibus, sciens quod professioni tuae erat
contrarium, subducendum putasti, sciens quia lectio
te argueret. Nam quod omne genu flectatur Christo,
utique sic prosequitur ipse Paulus, cum dixisset, <hi>Donavit
illi nomen quod est super omne nomen:</hi> sequitur, <hi>Ut in nomine Jesu omne genu flectatur, coelestium, terrestrium,
et infernorum; et omnis lingua confiteatur quia
Dominus Jesus Christus in gloria est Dei Patris 
 <note>(Philipp.
II, 5-11)</note>
          </hi>. Dicendo enim, <hi>Ut in nomine Jesu omne genu
flectatur, coelestium, terrestrium, et infernorum;</hi> universa
conclusit. Nihil est in coelo quod non genu flectat
Christo: nihil remansit in terra quod non genu
flectat Christo: nihil in inferis quod non genu flectat
Christo. Et hoc Pater ei donavit. Possunt enim probare
qui legunt, si ex mea auctoritate vel ex multiloquio,
ut accusas, hanc proscutionem feci, aut
certe de auctoritate divinarum Scripturarum respondeo.</p>
        </div3>
<div3>
          <head>3.</head>
          <p>
 Dicis Spiritum sanctum quod aequalis sit Filio.
Da testimonia, ubi adoratur Spiritus sanctus, ubi ei
coelestia et terrestria et inferna genu flectant. Nos
enim, quod adorandus sit Deus Pater, beato Paulo
apostolo clamante didicimus: <hi>Propterea flecto genua
mea ad Patrem Domini nostri Jesu Christi, ex quo
omnis paternitas in coelis et in terra nominatur <note>(Ephes.
III, 14, 15)</note>
          </hi>. Auctoritate sanctarum Scripturarum
adoramus Patrem: aeque ab ipsis divinis Scripturis
instructi, colimus et adoramus Deum Christum. Si
<pb n="0725"/>
alicubi adorandus sit Spiritus sanctus: si Pater ei
sic perhibuit testimonium, si Filius, si ipse de se ista
amplexus est, lege praeter quam diximus ex divinis
Scripturis.</p>
        </div3>
<div3>
          <head>4.</head>
          <p>
 Quod Christus est in dextera Dei, quod interpellat
pro nobis <note>(Rom. VIII, 34)</note>, sic etiam in alio
loco ipse prosequitur Paulus dicens: <hi>Quae sursum
sunt quaerite, ubi Christus est in dextera Dei sedens <note>(Coloss. III, 1)</note>
          </hi>.
Sic ad Hebraeos ipse scribens ait: <hi>Purificatione peccatorum facta, consedit ad dexteram
magnitudinis in excelsis 
 <note>(Hebr. I, 3)</note>
          </hi>. Sic utique et
Spiritus sanctus jam ante per prophetam praecinuerat,
dicens: <hi>Dixit Dominus Domino meo, Sede a
dextris meis.</hi> Sic et ipse Filius in Evangelio professus
est <note>(Psal. CIX, 1; Matth. XXII, 44)</note>. Praeterea ad illum
principem qui eum adjurans dicebat: <hi>Dic nobis si tu
es Christus Filius Dei benedicti:</hi> ait ipse, <hi>Ego sum;</hi> 
vel certe, <hi>Tu dicis:</hi> et, <hi>Amodo videbitis Filium hominis
sedentem ad dexteram virtutis Dei <note>(Marc XIV, 61,
62, et Matth. XXVI, 63, 64)</note>
          </hi>.</p>
        </div3>
<div3>
          <head>5.</head>
          <p>
 Nos enim Spiritum sanctum competenter honoramus
ut doctorem, ut ducatorem, ut illuminatorem,
ut sanctificatorem: Christum colimus ut
creatorem: Patrem cum sincera devotione adoramus
ut auctorem, quem et unum auctorem ubique omnibus
pronuntiamus. Istae enim calumniae de philosophicae
artis instructione veniunt. Non puto te minus
legisse quod ait Apostolus: <hi>Quoniam Christus utique
cum non esset peccator, pro nobis peccatum fecit, ut
nos efficeremur justitia Dei in ipso <note>(II Cor. V, 21)</note>
          </hi>.
Nec hoc sane ad te forte pervenit, quod dixerit Scriptura,
 <hi>Maledictus omnis qui pendet in ligno:</hi> quod
interpretans beatus apostolus Paulus dicit, <hi>Factus
pro nobis maledictum, ut benedictio in gentibus adimpleretur <note>(Deut. XXI, 23; Galat. III, 13)</note>
          </hi>.
Nec hoc sane
pervenit ad te, quod ait ipse Paulus: <hi>Primus homo
Adam de terra terrenus, secundus homo Dominus de coelo
coelestis advenit <note>(I Cor. XV, 47)</note>
          </hi>. Ergo et Christus
suscepit hominem, ut ipse exposuisti. Et ea de causa
diximus quod ad terrena contagia descendit. Non
enim ignoramus illum secundum quod legimus, <hi>Qui peccatum non fecit, nec inventus est dolus in ore
ipsius: qui cum malediceretur, non remaledicebat; cum
pateretur, non comminabatur: commendabat autem se
judicanti juste 
 <note>(I Petr. II, 22, 23)</note>
          </hi>, Nec hoc ignoramus
quod ait Baptista Joannes: <hi>Ecce Agnus Dei, ecce
qui tollit peccatum mundi <note>(Joan. I, 29)</note>
          </hi>. Constat, ut et
ipse prosecutus es. Nec enim ad omnia obstinati esse
debemus, ut non quae bene dicis laudemus. Valde
enim justa est prosecutio tua, quia ob hoc venit
Christus, ut nos potius a peccatis et ab iniquitatibus
mundaret; non tamen ut ipse contaminaretur, sicut
et ipse prosecutus es. Certum est enim, quod secundum
divinitatis suae substantiam illam beatam, quam
<pb n="0726"/>
habuit ante mundi constitutionem, ante saecula, ante
tempora, ante dies, ante menses, ante annos, antequam
quidquam esset, ante aliquam excogitationem,
in illa beata natura Deus natus a Patre est.</p>
        </div3>
<div3>
          <head>6.</head>
          <p>
 In Deo enim comparatione digna uti decet.
Hoc sane mihi displicet, et valde animo dolui in tua
prosecutione: ut enim diceres quod homo hominem
generat, et canis canem; tam foeda comparatio in
illam tantam immensitatem produci non debuit.</p>
        </div3>
<div3>
          <head>7.</head>
          <p>
 Quis autem ignorat quod Deus Deum genuit,
quod Dominus Dominum genuit, quod Rex Regem
genuit, quod Creator Creatorem genuit, quod bonus
bonum genuit, quod sapiens sapientem genuit, quod
clemens clementem genuit, potens potentem? Nihil
subtraxit Pater in generando Filium. Nec enim invidus,
sed ut fons bonitatis tantum bonum genuit: cujus
bonitatis testis est omnis creatura, secundum
tuam ipsius prosecutionem, quam valde laudo, ubi
de divinis Scripturis protulisti, dicendo: <hi>Invisibilia
enim ejus, a creatura mundi, per ea quae facta sunt,
intellecta conspiciuntur; sempiterna quoque virtus ejus
ac divinitas <note>(Rom. I, 20)</note>
          </hi>.</p>
        </div3>
<div3>
          <head>8.</head>
          <p>
 Adhuc autem adjicio, non contraria his quae
bene sunt dicta dicens, sed consensum accommodans:
quoniam ex magnitudine pulchritudinis condigne
Creator eorum cognoscitur atque colitur. Ut puto dedimus
ad ista responsum; quoniam hoc et beatus
Paulus iterum prosequitur: <hi>Quoniam chirographum
quod erat contrarium nobis, ipsum tulit Christus de medio,
affigens illud cruci; et exuens se carnem, potestates
et principatus transduxit fiducialiter, triumphans
eos in semetipso <note>(Coloss. II, 14, 15)</note>
          </hi>. Attamen et sicut
homo qui exercitationem liberalium litterarum
vel rhetoricae artis non feci, si quod vitium fecissem
in sermone, ad sensum respicere debuisses, et non
vitium sermonis intendens, in crimen nos inducere.
Absit, absit: Unigenitus Deus, Deus est universae
creaturae, mundus, incoinquinatus, sanctus, securus,
nullam in se habens immunditiam. Nam <hi>qui
non honorificat Filium, non honorificat Patrem qui
misit illum <note>(Joan. V, 23)</note>
          </hi>. Quod enim <hi>Verbum caro
factum est, et habitavit in nobis,</hi> evangelista testatur: <hi>Et vidimus,</hi> 
 ait, <hi>gloriam ejus, gloriam tanquam unigeniti
a Patre, plenum gratiae et veritatis <note>(Id. I, 14)</note>
          </hi>.
De hoc ipso et ante jam Vetus Testamentum praecinuerat,
dicens, <hi>Lavabit in vino stolam suam, et in
sanguine uvae opertorium suum <note>(Gen. XLIX, 11)</note>
          </hi>.
Quod lego, credo: quoniam <hi>Verbum caro factum est,
et habitavit in nobis.</hi> Iterum lego beatum Paulum
dixisse: <hi>Qui transfigurabit corpus humilitatis nostrae,
conforme fieri imagini corporis gloriae suae (Philipp.
III, 21</hi>. Credo enim quod Christus Deus a Patre genitus,
ante omnia saecula, ipse sibi secundum Salomonem
perfectam aedificasset domum, secundum
<pb n="0727"/>
quod legimus, <hi>Sapientia ipsa sibi aedificavit domum <note>(Prov. IX, 1)</note>
          </hi>:
quam domum vice templi accepit.</p>
        </div3>
<div3>
          <head>9.</head>
          <p>
 Nam et ipse dedisti rationem, secundum quid
sit visibilis, secundum quid invisibilis: ut puto non
recens haec auditio pervenit ad aures tuae Religionis.
Nam et in prosecutione quam prosecutus es, comparationem
accipiens animae, ostendisti piam et justam
rationem esse ut credamus et cognoscamus, quia si
anima humana in corpore posita, oculis corporalibus
videri non potest; quanto magis Creator animae corporalibus
oculis videri non potest? Nam si Angeli
secundum naturae suae substantiam invisibiles habentur;
quanto magis Creator Angelorum, qui tanta ac
talia fecit, Angelos, Archangelos, Sedes, Dominationes,
Principatus, Potestates, Cherubim, Seraphim?
Ad quorum multitudinem, ut legimus in
Evangelio, omne genus humanum ad unam comparavit
ovem, dicens: <hi>Relictis nonaginta novem in montibus,
venit quaerere unam errantem.</hi> Nam denique, <hi>Sic erit gaudium,</hi> 
 ait, <hi>in coelo super uno peccatore poenitentiam
agente, quam in nonaginta novem justis qui
non indigent poenitentia <note>(Luc. XV, 4, 7)</note>
          </hi>. Nam qui non
indigent poenitentia qui sunt, nisi utique illae coelestes
virtutes, quibus nihil est cum humana natura commune?
Consideranda est virtus Unigeniti Dei, et in
ipso admiranda est magnitudo omnipotentiae Dei
Patris, qui tantum ac talem genuit Filium, tam potentem,
tam sapientem, sic plenum, qui tantas ac
tales coelestes virtutes fecit. Et ne verbosi inveniamur,
sicuti jam et denotare nos dignatus es: quod
quidem atque utinam contingat, ut et nos possimus
dicere, <hi>Nos stulti propter Christum;</hi> et, <hi>Tanquam
purgamenta mundi hujus facti sumus <note>(I Cor. IV, 10,
13)</note>
          </hi>, et si quid aliud tua Religio de nobis voluerit judicare.
Scimus illum qui dixit: <hi>Quoniam propter te
improperium sustinui tota die <note>(Psal. LXVIII, 8)</note>
          </hi>. Ad
quod exemplum nos provocans Paulus, dicebat: <hi>Imitatores
mei estote, sicut et ego Christi <note>(I Cor. IV, 16)</note>
          </hi>.
Nam et Petrus ait: <hi>Christus passus est pro vobis, relinquens
vobis exemplum, ut sequamini vestigia ejus <note>(I Petr. II, 21)</note>
          </hi>.
Secundum divinitatis suae substantiam,
non solum ab hominibus non videtur Filius,
sed etiam nec a coelestibus virtutibus. Potest enim
archangelus angelum videre, angelus animas nostras
spirituales et videre et penetrare: hoc est utique,
majorem inferiores et videre et penetrare. Et
secundum Salvatoris sententiam, ut dicebat tunc ad
illum qui se divitem jactabat, <hi>Stulte hac nocte expostulatur
anima tua a te <note>(Luc. XII, 20)</note>
          </hi>; est officium
angeli, ut animam restituat ante conspectum Domini.
Non tamen anima potest angelum videre, aut exhibere.
<pb n="0728"/>
Isto enim ordine ascende superius; et invenies
quemadmodum est unus invisibilis Deus Pater, qui
superiorem non habet a quo circuminspiciatur: qui
quantus est, infinitus est; qui nec finiri verbis, nec
mente concipi potest: de cujus magnitudine, non
solum humana lingua, sed etiam et omnes coelestes
virtutes pariter coadunatae dicunt ut valent, non tamen
explicant ut est. Plenus est ab omni quod dicitur.
Hunc enim solus Filius condigne honorat et
laudat, quanto plus a suo genitore ante omnem excogitationem
est consecutus. Nam quia et honorat et
collaudat et glorificat suum genitorem, quamvis quatuor
Evangelia testantur, attamen in compendium
referens, eis quae carni soletis applicare postpositis,
jam nunc proferam testimonia, ubi in coelis suum
Patrem adorat. Dicit enim sic Paulus ad Hebraeos: <hi>Non enim in manufactis templis intravit Christus
exemplarium veritatis; sed in ipso coelo modo apparet
pesonae Dei pro nobis 
 <note>(Hebr. IX, 24)</note>
          </hi>? Hoc utique
post Christi regressum in coelis. Posteaquam enim
de coelo locutus est, dicens, <hi>Saule, Saule, quid
me persequeris <note>(Act. IX, 4)</note>
          </hi>? Posteaquam Spiritus
sanctus ait, <hi>Segregate mihi Barnabam et Paulum in
opus ministerii quo vocavi eos <note>(Id. XIII, 2)</note>
          </hi>: vocatus
Paulus dicit, <hi>Non in manufactis templis intravit Jesus
exemplarium veritatis, sed in ipso coelo modo apparet
personae Dei pro nobis.</hi> Et quia suggessit Religio tua,
ut ad hoc demus responsum, si Filius videat Patrem;
legimus in Evangelio: <hi>Non quia vidit Patrem quisquam,
nisi qui est a Deo, hic vidit Patrem <note>(Joan. VI, 46)</note>
          </hi>.
Vidit ergo Patrem, sed vidit incapabilem. Pater autem
sic videt Filium, ut tenens in sinu suo et habens,
secundum antelatum testimonium, quod <hi>Deum nemo
vidit unquam; unigenitus Filius qui est in sinu Patris,
ipse narravit <note>(Id. I, 18)</note>
          </hi>. Videt enim Pater Filium ut
Filium: Filius videt Patrem ut Patrem immensum.
Humanam sapientiam invisibilem pronuntiat tua Religiositas:
ut puto sufficit Isaiae dictum dicentis, <hi>Numquid
modicum est vobis certamen praestare hominibus? Et quomodo
Domino praestabitis certamen <note>(Isai. VII, 13)</note>
          </hi>?
Certum est autem quia non est modicum hominibus
certamen praestare, cum quando quamvis sit ille
quisque sapiens, habeat sapientiorem qui eum videat.
Deinde hujus enim sapientia non in opere ejus perspicitur?
non in discipulis probatur? Non ergo invisibilis
est humana sapientia, quae comprehendi potest,
quae videtur, quae et reprehenditur. De caetero autem
decet et ordinis est, dignis te uti comparationibus;
quia de Deo loqueris, de illa immensitate;
cui etsi comparatio detur, quantum fieri potest
secundum excogitatum humanum, aut certe secundum
auctoritatem divinarum Scripturarum, non per
omnia comparatio ulla digna invenitur ad illum, qui
est incomparabilis.</p>
        </div3>
<div3>
          <head>10.</head>
          <p>
 Ego Patrem solum secundum antelata testimonia,
non cum altero et tertio dico quod unus est, sed
quod solus unus est Deus. Si vero solus unus non est,
pars est. Nec enim ex partibus compositum unum dico
<pb n="0729"/>
Deum: sed ille quod est, virtus est ingenita simplex:
Filius ante omnia saecula et ipse virtus est genitus.
De hac sane virtute Filii beatus Apostolus dicebat: <hi>Congregatis vobis et meo spiritu, cum virtute
Domini Jesu 
 <note>(I Cor. V, 4)</note>
          </hi>. Dico enim et profiteor
quod nos sancta docent Evangelia. Et quia Spiritus
sanctus et ipse sit virtus in sua proprietate: de quo
Dominus testimonium perhibet, dicendo, <hi>Vos autem
sedete</hi> (ad suos discipulos) <hi>in civitate Jerusalem, quoadusque
induamini virtute ab alto <note>(Luc. XXIV, 49)</note>
          </hi>.</p>
        </div3>
<div3>
          <head>11.</head>
          <p>
 Si ob hoc invisibilis Filius a te pronuntiatur,
eo quod oculis humanis contemplari non possit; cur
non et coelestes virtutes pariter invisibiles pronuntias,
quando nec ipsae obtutibus humanis videri possint?
Ego quidem testimonium protuli sine aliqua interpretatione
verborum meorum, dicens: <hi>Beatus et
solus potens, Rex regum, et Dominus dominantium <note>(I Tim. VI, 15)</note>
          </hi>.
Si Scripturam recitavi, reprehendi
non debui: sin vero perscrutaris sensum Scripturae,
reddo rationem.</p>
        </div3>
<div3>
          <head>12.</head>
          <p>
 Ait enim Apostolus, <hi>Beatus et solus potens, Rex
regum.</hi> Solum dicit potentem Patrem, non quia Filius
non sit potens. Audi igitur testimonium de Filio,
ipsum Spiritum sanctum clamantem et dicentem, <hi>Tollite portas, principes vestri</hi>;
 <hi>et elevamini, portae
aeternales, et introibit rex gloriae.</hi> Et sequitur: <hi>Quis est
iste rex gloriae?</hi> Et responsum intellige: <hi>Dominus
fortis et potens <note>(Psal. XXIII, 7, 8)</note>
          </hi>. Quomodo non
potens, cujus potentiam omnis praedicat creatura?</p>
        </div3>
<div3>
          <head>13.</head>
          <p>
 Quomodo non sapiens, de quo Spiritus sanctus
collaudans ejus sapientiam clamat et dicit: <hi>Quam
magnificata sunt opera tua, Domine! Omnia in sapientia
fecisti <note>(Psal. CIII, 24)</note>
          </hi>. Nam cum omnia per Christum
sint facta, sine dubio illum Spiritus sanctus
laudans dicebat, <hi>Omnia in sapientia fecisti.</hi> Et cum ita
habeatur, requirendum est ergo quomodo beatus
Paulus dicit, <hi>Beatus et solus potens?</hi> Ut puto, ideo solum
potentem dicit, quia solus est incomparabilis in
sua potentia. De cujus incomparabilitate propheta
admirans dicebat: <hi>Deus, quis similis erit tibi <note>(Psal.
LXXXII, 2)</note>
          </hi>? Vis nosse quod solus est potens? Intuere
Filium, admirans potentiam Filii. In ipso enim adverte,
quia solus est potens, qui tam potentem genuit.
Pater enim in illa immensa potentia potentem creatorem
 genuit. Filius in sua illa a Patre accepta potentia,
ut ipse ait, <hi>Omnia mihi tradita sunt a Patre
meo <note>(Matth. XI, 27)</note>
          </hi>, non creatorem creavit, sed
creaturam constituit. Istam enim potentiam admirans
Dei Patris, dicebat Paulus, <hi>Beatus et solus potens.</hi> 
Nam si et homo potens et verus, secundum quod de
Job legimus, <hi>Erat homo ille verus et justus Dei cultor;</hi> 
adhuc et regionem illius describens dicit, quod esset <hi>potens et magnus inter omnes ex parte Orientis 
 (Job
I, 1, 3)</hi>: quomodo ergo solus potens Pater? Sed solum
dicit ob hoc, quia nullus ei comparatur, quia solus
est tantae magnitudinis, tantae potestatis, tantae
<pb n="0730"/>
potentiae. Pari modo et sapientem solum Patrem
praedicat beatus Paulus apostolus dicens sic, <hi>Soli sapienti
Deo <note>(Rom. XVI, 27)</note>
          </hi>. Sed requirenda est ratio,
quemadmodum solus sapiens: non quod Christus
non sit sapiens. Jam protulisti Christum <hi>Dei Virtutem
et Dei Sapientiam <note>(I Cor. I, 24)</note>
          </hi>: dedimus et nos testimonia,
quod omnia in sapientia condidit. Sed vere
solus sapiens Pater. Credimus Scripturis, et veneramur
ipsas Scripturas divinas: et neque apicem unum
praeterire optamus, timentes periculum quod in ipsis
divinis Scripturis est positum: <hi>Vae detrahentibus aut
addentibus <note>(Deut. IV, 2)</note>
          </hi>! Vis scire quanta est
sapientia Patris? Intuere Filium, et videbis sapientiam
Patris. Et ea de causa ipse Christus dicebat, <hi>Qui me vidit, vidit et Patrem 
 <note>(Joan. XIV, 9)</note>
          </hi>: hoc est,
in me ejus videt sapientiam, ejus laudat virtutem;
illum glorificat, qui me tantum ac talem genuit ante
omnia saecula, unus unum, solus solum. Non quaerens
materiam unde faceret, non in auxilio aliquem accipiens,
sed ut novit ipse sua virtute et sapientia genuit
Filium. Non, ut calumniam facientes dicitis, quoniam
sicuti alia creatura ex nihilo facta est, ita et
profitemur quod ex nihilo quasi unus de creaturis sit
factus. Quod quidem audi auctoritatem synodicae lectionis,
quia in Arimino patres nostri inter caetera et
hoc dixerunt: <hi>Si quis ex nihilo Filium dicit, et non ex
Deo Patre, anathema sit.</hi> Si vis, sane testimonia profero.
Ait enim sic beatus apostolus Joannes: <hi>Qui diligit
genitorem, diligit et eum qui ex eo natus est <note>(I Joan. V, 1)</note>
          </hi>.</p>
        </div3>
<div3>
          <head>14.</head>
          <p>
 Miror namque, charissime. Cum enim et Spiritum
sanctum de substantia Patris esse dicatis, si Filius
ex substantia Dei Patris est, de substantia Patris
et Spiritus sanctus, cur unus Filius est, et alius non
est filius? Quid vobis deliquit, cum ex eadem sit substantia,
cum aequalis sit Filio, ut dicis; quare enim
non et ipse haeres omnium constitutus; quare non et
ipse filius? quare non et ipse eo vocabulo vocatur
quo et Christus, <hi>Primogenitus omnis creaturae (Coloss
I, 15)</hi>? Aut si aequalis, jam non unus unigenitus, habens
et alterum secum genitum, et praeterea ex eadem
substantia Patris, unde et Filium dicitis esse.
Quod quidem et doloris est audire. Non enim ad animae
ingenuitatem comparatis illam tantam magnificentiam,
sed ad fragilitatem corporis. De corpore
utique nascitur caro, corporalis filius: non tamen
anima de anima nascitur. Si ergo nostra anima incorruptibiliter
generat et impassibiliter, nullam sentiens
diminutionem, non inquinationem aliquam;
sed legitime secundum jura divina generat filium,
sapientia consensum accommodans corpori ipsa integra
manet: quanto magis omnipotens Deus? jam et
paulo ante dixi, ad quem omnis comparatio humana
sileat, tamen ut valemus dicere conamur, quanto magis
Deus Pater incorruptibilis incorruptibiliter genuit
Filium? Genuit autem: cautionem meam tene, utique
habens testimonia sanctarum Scripturarum: <hi>Generationem
<pb n="0731"/>
ejus quis enarrabit <note>(Isai. LIII, 8)</note>
          </hi>? Genuit
ut voluit, ut potens, nihil subtrahens, nulla
invidia intercipiente potentem genuit. Dixi, religiosis
non decet calumniam facere: ego Verbum Dei, Verbum
Dei profiteor, non mortale, non corruptibile.
Siquidem corpus quod suscepit pro salute nostra,
clamat de illo Scriptura, <hi>Requiescet caro mea in spe;</hi> 
hoc est, resurrectionis spe: <hi>quoniam non derelinques
animam meam in inferno, neque dabis sanctum tuum videre
corruptionem <note>(Psal. XV, 9)</note>
          </hi>. Si enim illud quod
sanctum vocatum est Filius Dei, corruptionem non
vidit, quia tertio utique die resurrexit a mortuis;
quanto magis divinitas, quae suscepit corpus incorruptibilis
manet? Cur dicis quod non intelligis? Si
non tibi ad omnia responsum dedero, merito sine
intellectu esse judicabor: si quominus tamen non est
religionis injuriis appetere. Ego enim non solum Filii
Dei sapientiam immortalem esse assero, sed etiam
comprobabo quod et sanctorum Dei sapientia immortalis
sit. Nam si et ipsi, hoc est, eorum corpora ad
immortalitatem revocantur; quanto magis eorum
viva illa sapientia, quae usque ad consummationem
saeculi in omnibus credentibus floret, utique immortalis
manet? Licet in prolixitate sermonis praetermiserim
de immortalitate omnipotentis Dei, de
eo quod dixit beatus apostolus Paulus, <hi>Qui solus
habet immortalitatem <note>(I Tim. VI, 16)</note>
          </hi>: attamen replicabo
textum; subsequar autem et interpretationem
Deo favente et donante gratiam. Sic enim solus
immortalitatem habere describitur, sicut et solus potens,
sicuti et solus sapiens. Quis autem spiritualium
hominum ignorat, quia anima humana immortalis
est? Praeterea cum Salvatoris sit sententia, dicentis, <hi>Nolite timere eos qui occidunt corpus, animam autem
non possunt occidere 
 <note>(Matth. X, 28)</note>
          </hi>, ut immortalem.
Cum ergo anima sit immortalis, multo magis omnes
coelestes virtutes immortales esse conspicimus. Nam
cum dicat Salvator, <hi>Qui verbum meum custodit, mortem
non videbit in aeternum <note>(Joan. VIII, 51)</note>
          </hi>. Et si qui verbum
Christi custodit, <hi>mortem non videbit in aeternum;</hi> 
quanto magis ille secundum divinitatis suae potentiam
immortalis est, cujus tantam vim habet verbum?
In eo autem quod dicit, <hi>Qui solus habet immortalitatem;</hi> 
jam reddidimus rationem. Habet quidem
Filius immortalitatem, sed accipiens a Patre. Habent
et omnes virtutes coelestes immortalitatem, sed accipientes
per Filium, quia omnia per illum sunt. Pater
autem vere solus habet immortalitatem, qui ipsam
immortalitatem aliunde non est consecutus, qui genitorem
non habet, qui originem non habet. Filius autem,
ut ipse prosecutus es, quod ex Patre sit genitus.
Saepius aequalem Filium asseris Patri: cum ipse unigenitus
Deus semper et in omnibus auctorem suum
praedicet Patrem, a quo, ut paulo ante dixi, et vitam se
consecutum hoc modo professus est, dicens, <hi>Sicut
Pater habet vitam in semetipso, sic dedit et Filio vitam
habere in semetipso <note>(Id. V, 26)</note>
          </hi>. Intuere igitur, quoniam
<pb n="0732"/>
et immortalitatem et incorruptibilitatem et inaccessibilitatem
utique a Patre cum vita accepit. Pater
autem habet in se vitam, non ab aliquo accipiens: et
ideo vere <hi>beatus et solus potens.</hi> Quis semetipsum <hi>exinanivit 
 <note>(Philipp. II, 7)</note>
          </hi>? Pater aut Filius? Quis cui
per obedientiam festinavit placere, quam qui dicebat: <hi>Ego quae placita sunt ei facio semper 
 <note>(Joan.
VIII, 29)</note>
          </hi>? Quis est iste qui ad monumentum Lazari
veniens dicebat: <hi>Pater, gratias ago tibi, quoniam audisti
me; et ego sciebam quia semper me audis, sed
propter eos qui circumstant, dixi, ut credant quia tu me
misisti <note>(Id. XI, 41, 42)</note>
          </hi>? Quis utique iste est, qui cum
caeci nati oculos figuraret, dicentibus discipulis, <hi>Quis
peccavit, hic aut parentes ejus, ut caecus nasceretur?</hi> 
respondit, <hi>Neque hic peccavit, neque parentes ejus;
sed ut manifestentur opera Dei in illo: me oportet operari
opera ejus qui me misit <note>(Id. IX, 2-4)</note>
          </hi>? Iste est
utique Filius charissimus Patri, qui et accipiens panes,
non prius fregit, sed prius in coelum respexit, et
gratias egit suo genitori, et sic fregit et distribuit.
Sic utique et in ipsa passione, imo magis proximus
passioni, ut refert evangelista <note>(Matth. XXVI, 26)</note>: Etenim <hi>Dominus Jesus in ea nocte qua tradebatur, accepit
panem, et gratias agens fregit 
 <note>(I Cor. XI, 23, 24)</note>
          </hi>.
Hic est Filius, ut jam non obtundam eloquentia sermonis
vel copia testimoniorum proferens plurima,
sed per compendium finiam, qui usque ad passeris
mortem sine permissione Patris nihil fieri, hoc modo
praedicavit, dicens: <hi>Nonne duo passeres asse veneunt;
et unus ex illis non cadet in terram sine voluntate Patris <note>(Matth. X, 29)</note>
          </hi>?
Hic sane et de sua potestate,
quam accepit a Patre, dicebat: <hi>Potestatem habeo ponendi
animam meam, et potestatem habeo iterum sumendi
eam. Hoc enim praeceptum accepi a Patre meo <note>(Joan. X, 18)</note>
          </hi>.
Si ita referunt Evangelia, teneatur
quod legimus: si quominus aliud aliquid forte, aut
ut obliviosus minus dixi, reprehendar. Nec enim talis
sum, ut emendationem non accipiam. Praeterea cum
episcopum praecipiat beatus apostolus Paulus docibilem
esse <note>(I Tim. III, 2)</note>; ille est autem docibilis, qui
quotidie et discit et proficit docendo meliora: non
respuimus, si quid melius dictum fuerit; ad omnia
sumus parati, quamvis injuriis afficiamur. Verumtamen
ut non obstrepatur veritati, non nostram querimur
injuriam, sed Dei gloriam praedicamus.</p>
        </div3>
<div3>
          <head>15.</head>
          <p>
 Certum est quod ait Apostolus, <hi>Qui cum in
forma Dei esset.</hi> Quis enim negat Filium esse in forma
Dei? Quod enim sit Deus, quod sit Dominus, quod sit
Rex, jam puto latius exposuimus. Et quia <hi>non rapinam
arbitratus est esse se aequalem Deo,</hi> hoc nos beatus
apostolus Paulus instruit, quod ille non rapuit, nec
nos dicimus; sed quia <hi>exinanivit semetipsum, factus
obediens</hi> Patri <hi>usque ad mortem, mortem autem crucis <note>(Philipp. II, 6-8)</note>
          </hi>,
totis viribus praedicamus. Nos dicti
sumus filii gratia, non natura hoc nati: ideo unigenitus
<pb n="0733"/>
est Filius, quia quod est secundum divinitatis suae
naturam, hoc est natus Filius. Cui forte si ipse fratrem
applicas, quia Spiritum sanctum parem atque
aequalem asseris Filio; aeque et de substantia Patris
eum esse profiteris: si ita est, ergo jam non est unigenitus
Filius, cum et aliter sit ex eadem substantia.
Nos in Patrem Deum innatum, naturam non accepimus:
credimus quod ait Christus, <hi>Spiritus est Deus <note>(Joan. IV, 24)</note>
          </hi>.
Filius natus est, ut diximus: nos et
verum Filium profitemur, et similem Patri non denegamus:
praeterea de divinis Scripturis instructi. Nam
quia diversas accusamur dicere naturas, hoc scito,
quod nos dicimus, quod Pater spiritus spiritum genuit
 ante omnia saecula, Deus Deum genuit: et caetera
quae jam superius dicta sunt. Verus innatus Pater
verum genuit Filium. Sed cum dicit Dominus in
Evangelio, <hi>Ut cognoscant te solum Deum verum, et
quem misisti Jesum Christum <note>(Id. XVII, 3)</note>
          </hi>; sic solum
verum dicit Patrem, quomodo et solum bonum, et
solum potentem, quomodo et solum sapientem. Ut
puto nec ipse diabolus ausus est dicere quod Pater
non perfectum genuit ante omnia Filium. Non enim
proficientem genuit. Homo enim, cujus et accepisti
comparationem, si poterat perfectum mox generare
filium, non parvulum generaret, qui coagmentatis
annis tandem aliquando compleat sui genitoris voluntatem.
Pater autem qui vere beatus est et solus
potens, talem genuit Filium qualis et nunc est, qualis
et permanet sine fine, non proficientem, sed perfectum:
quique et perfectionem a suo genitore accepit,
a quo et vitam consecutus est. Salvatoris est
sententia, <hi>In ore duorum aut trium testium constabit
omne verbum <note>(Matth. XVIII, 16)</note>
          </hi>. Protulisti apostolicum
testimonium, <hi>Qui cum in forma Dei esset, non
rapinam arbitratus est:</hi> quod tuo arbitrio interpretatus
es; aeque et nos, ut sensimus, respondimus. In
auditorum sane erit arbitrio, quid eligant alterum
de duobus: aut certe secundum sequentiam lectionis
Filium obedientem Patri approbent, qui <hi>se exinanivit,
formam accipiens servi;</hi> cui et Pater <hi>donavit,</hi> 
ut diximus, <hi>nomen quod est super omne nomen:</hi> an
tuam quisque intelligat interpretationem.</p>
        </div3>
<div3>
          <head>16.</head>
          <p>
 <hi>Ascendo ad Deum meum et ad Deum vestrum <note>(Joan. XX, 17)</note>
          </hi>,
Dominum propter formam servi dixisse,
quam suscepit, asseris, ut puto, ut dicis: si
ipse humilians se in corpore dum esset humano,
quamvis devicta morte triumphato diabolo post resurrectionem
suam, isto utitur sermone, dicens, <hi>Ascendo ad Patrem meum et ad Patrem vestrum:</hi> 
 ubi
jam humilitas carnis necessaria non erat, ut dicis,
propter Judaeos: sed integra regula fidei tradebatur.
Sicuti et in alio loco post resurrectionem suam, assumptis
discipulis suis in montem Oliveti, dicebat: <hi>Data est mihi omnis potestas in coelo et in terra: euntes
docete omnes gentes, baptizantes eos in nomine Patris,
<pb n="0734"/>
et Filii, et Spiritus sancti, docentes eos servare omnia
quaecumque mandavi vobis 
 <note>(Matth. XXVIII, 18-20)</note>
          </hi>. Et
si Filius humilitatis gratia et non veritatis hoc dixit,
cur ausus fuit Apostolus eadem repetere et dicere, <hi>Ut Deus Domini nostri Jesu Christi Pater gloriae 
 <note>(Ephes.
I, 17)</note>
          </hi>? Aut certe, <hi>Deus et Pater Domini nostri Jesu
Christi scit, qui est benedictus in saecula <note>(II Cor. XI, 31)</note>
          </hi>?
Necnon, <hi>Ut unanimes in uno ore honorificetis Deum et
Patrem Domini nostri Jesu Christi <note>(Rom. XV, 6)</note>
          </hi>? adhuc
autem aggregat et dicit, <hi>Benedictus Deus et Pater
Domini nostri Jesu Christi <note>(II Cor. I, 3)</note>
          </hi>? Cur sane et
ante incarnationem Christi etiam Spiritus sanctus ad
Filium dicebat. <hi>Propterea unxit te Deus, Deus tuus <note>(Psal. XLIV, 8)</note>
          </hi>?
Quam unctionem, quamvis argumentari
volueris, probare non poteris in corpore factam:
siquidem baptizatum legimus <note>(Matth. III, 16)</note>, unctum
autem non legimus in corpore. Sed ex ipsa lectione,
cum dicat, <hi>Propterea oleo laetitiae unxit te prae consortibus
tuis, Deus, Deus tuus:</hi> utique ostenditur quoniam
laetitiae oleum pro vocabulo olei illam laetitiam designat,
de qua dicebat per Salomonem, <hi>Ego eram ad
quem adgaudebat quotidie; laetabar autem ante faciem
ejus in omni tempore, cum laetaretur orbe perfecto, et
laetaretur in filiis hominum <note>(Prov. VIII, 30, 31)</note>
          </hi>. In eo
autem quod dicit, <hi>Ego eram ad quem adgaudebat quotidie:</hi> 
utique legitur in libro Geneseos, quoniam ad
omnia opera Filii Pater, sicut legimus, <hi>Et vidit Deus,
et ecce omnia bona valde <note>(Gen. I, 31)</note>
          </hi>; laudans Filii sui
opus, gaudebat et laetabatur in Filio; aeque et Filius
perfecta voluntate Patris laetabatur in conspectu sui
genitoris. <hi>Omnis Scriptura divinitus inspirata utilis est
ad docendum <note>(II Tim. III, 16)</note>
          </hi>. Ob quam rem <hi>non transibit
iota unum vel unus apex <note>(Matth. V, 18)</note>
          </hi>. Dominus
dixit, <hi>Coelum et terra transibunt, verba autem mea non
praeteribunt <note>(Id. XXIV, 35)</note>
          </hi>.</p>
        </div3>
<div3>
          <head>17.</head>
          <p>
 Constat quod in principio erat Filius, et apud
Patrem erat, et Deus erat: et hic erat in principio
apud Deum, ut primogenitus omnis creaturae: et
omnia per ipsum facta sunt, et sine ipso factum est
nihil <note>(Id. I, 1-3)</note>: quod in Spiritus sancti persona suscipi
non potest. Nec enim talia invenies referri ex divinis
Scripturis, ut eum aequalem asseras Filio. Siquidem
et Filius in principio erat: Pater vero ante
principium et sine principio est, ut ingenitus et innatus.
Erat autem in principio ut primogenitus omnis
creaturae <note>(Coloss. I, 15)</note>. Ante omnem creaturam erat,
antequam quidquid esset, et apud Deum erat, et Deus
erat, et hic erat in principio apud Deum.</p>
        </div3>
<div3>
          <head>18.</head>
          <p>
 Quid, si audieris Patrem dicentem, <hi>Tecum
principium in die virtutis tuae, in splendoribus sanctorum,
ex utero ante luciferum genui te <note>(Psal.
CIX, 3)</note>
          </hi>? Ex ventre matris, quod nec Judaei diffidunt,
natum profiteris secundum carnem. Et cur
ista testimonia in medium non proferantur, quae illam
nativitatem demonstrant in principio, sicut et
praecedens nos instruit testimonium? Si propter corpus
in quo exinanivit semetipsum, <hi>qui cum dives esset,
propter nos pauper factus est,</hi> ut ait Apostolus <note>(II
Cor. VIII, 9)</note>, debitorem se sentit suo genitori; multo
<pb n="0735"/>
magis qui illum tantum ac talem genuit, ei debitam
venerationem et debitum obsequium, ut charissimus
Filius necesse est ut semper offerat suo genitori. Optime
prosecutus es dicens, quoniam et parentibus
propter formam servi esset subjectus <note>(Luc. II, 51)</note>.
Si enim parentibus subjectus invenitur quos ipse creavit,
quia omnia per ipsum sunt facta; nec enim post
tempora, sed ante tempora novimus Filium genitum
a Patre: si parentibus subditus, ut divinarum Scripturarum
auctoritas luce clarius praedicat; quanto
magis utique illi suo genitori est subditus, qui tantum
ac talem genuit, secundum quod ait apostolus
Paulus, <hi>Cum omnia fuerint Filio subjecta, tunc et ipse
Filius subjectus erit illi qui sibi subjecit omnia <note>(I Cor.
XV, 28)</note>
          </hi>? Hoc vis ut et a nobis dicatur, quod corpori,
imo magis dispensationi, quam pro nostra salute
suscepit, omnia subjecta profiteamur: revera et
corpus Patri subjectum, non Filium ipsum unigenitum
Deum. Nos enim scimus et credimus quod <hi>Pater
judicat neminem, sed omne judicium dedit Filio, ut
omnes honorificent Filium, sicut honorificant et Patrem <note>(Joan. V, 22, 23)</note>
          </hi>.
Hoc enim profitemur, quia
et in resurrectione, cum omnia fuerint Filio subjecta,
cum omnes eum honorant, et venerantur, et adorant,
nec tunc sane Filius extollit se: sed etiam cum omnibus
sibi subjectis subditus Patri hoc modo invenitur,
ut dicat, <hi>Venite, benedicti Patris mei, possidete
regnum paratum vobis ab origine mundi <note>(Matth.
XXV, 34)</note>
          </hi>.</p>
        </div3>
<div3>
          <head>19.</head>
          <p>
 Jam dictum est quod et ipse pro tuo arbitrio
secundum sensum tuum visus es alienare. Stat tamen
apostolicum dictum, quia <hi>sicut oportet, orare nescimus;
sed ipse Spiritus postulat pro nobis gemitibus inenarrabilibus.</hi> 
Et quia argumento visus es obstrepere
dicens, Ergo tam miserabilis est Spiritus sanctus, ut
gemat? Nos enim non miserabilem Spiritum sanctum
dicimus, siquidem ex ipsa lectione gloria Spiritus sancti
ostenditur, quia non pro se gemit: sed audi lectionem,
quia <hi>pro sanctis <note>(Rom. VIII, 26, 27)</note>
          </hi>. Siquidem
nec Filius pro se, sed pro nobis utique postulat
et interpellat, sicut jam protuli in praecedenti. <hi>Qui
in modico fidelis est, et in majus fidelis invenitur <note>(Luc.
XVI, 10)</note>
          </hi>.</p>
        </div3>
<div3>
          <head>20.</head>
          <p>
 Nec enim aliter asseri potest quod Pater et Filius
unum sint, nisi hoc sane modo quo tu ipse et nos
probare possumus his ipsis exemplis quibus usus es.
Nam si, ut dicis, et Apostolus confirmat, <hi>Qui adjungit
se Domino, unus spiritus est <note>(I Cor. VI, 17)</note>
          </hi>; est
utique unus spiritus in consensu implens voluntatem
Dei, secundum Salvatoris magisterium: qui etiam
hoc modo nos orare docuit, ut inter caetera precum
nostrarum et hoc dicamus, <hi>Fiat voluntas tua sicut in
coelo et in terra <note>(Matth. VI, 10)</note>
          </hi>. Terra utique nos sumus.
Sicut ergo in coelestibus Dei fit voluntas, ut et
in nobis hoc modo compleatur qui hoc oramus, et hoc
factis adimpleamus; ut unus spiritus efficiamur cum
Deo, quando hoc volumus quod Deus vult. Nam et ipse
<pb n="0736"/>
Filius passioni proximus, hoc ad suum genitorem utique
clamabat dicens: <hi>Abba, Pater, transeat a me calix
iste; verumtamen non sicut ego volo, sed sicut tu vis <note>(Marc. XIV, 36)</note>
          </hi>.
Dicendo autem, <hi>Non sicut ego volo,
sed sicut tu vis;</hi> ostendit vere suam voluntatem subjectam
suo genitori, propter cujus voluntatem faciendam
de coelo descendit, ut ait: <hi>Descendi de coelo, non
ut faciam voluntatem meam, sed voluntatem ejus qui
misit me <note>(Joan. VI, 38)</note>
          </hi>. Consonans ergo et conveniens
est Filii voluntas ad voluntatem Patris. In quantum
major est Filius ut Deus ab omni creatura, in tantum
magis consonans voluntati Patris invenitur, et magis
adhaeret suo genitori. Dico enim, adhaeret suo genitori
ut charissimus filius, in amore, et dilectione,
et unanimitate, et consensu, et convenientia.
Omnia quae proferuntur a sanctis Scripturis, plena
veneratione suscipere debemus. Nec enim in nostrum
magisterium devenit divina Scriptura, ut
a nobis emendationem accipiat. Atque utinam et
digni inveniamur Scripturarum discipuli approbari!</p>
        </div3>
<div3>
          <head>21.</head>
          <p>
 Suscipio quae protulisti, <hi>Nescitis quia templum
Dei estis, et Spiritus Dei habitat in vobis <note>(I Cor. III, 16)</note>
          </hi>?
Nec enim Deus inhabitat in homine, quem non ante
Spiritus sanctus sanctificaverit atque purgaverit. Denique
et ad Mariam illam beatam virginem dicebatur, <hi>Spiritus sanctus superveniet in te:</hi> 
 utique ad sanctificandum
et ad purgandum. Deinde sequitur, <hi>Et virtus
Altissimi obumbrabit tibi <note>(Luc. I, 35)</note>
          </hi>. Altissimi autem
virtus quod Christus sit, jam et ipse protulisti. Veritas
non ex argumento colligitur, sed certis testimoniis
comprobatur. Ob quam causam testimonia proferre
debetis, quia Spiritus sanctus Deus est, quia
Dominus est, quia Rex est, quia Creator est, quia
factor est, quia consedet Patri et Filio, quia adoratur,
si non a coelestibus, vel certe a terrestribus, ut
dicam, forte enim ostensurus es, quia vel ab infernis
adoratur. Haec enim dicimus, non derogantes Spiritui
sancto. Est enim Spiritus sanctus, ut jam superius
prosecuti sumus, sine quo <hi>nemo potest dicere,
Dominum Jesum <note>(I Cor. XII, 3)</note>
          </hi>. Iste est Spiritus sanctus <hi>in quo clamamus, Abba, Pater 
 <note>(Rom. VIII, 15)</note>
          </hi>.
Iste est Spiritus sanctus tantus ac talis, <hi>in quem etiam
et Angeli prospicere concupiscunt <note>(I Petr. I, 12)</note>
          </hi>. Talis
est, tam potens, ut ubique in omni creatura, sive
in oriente, sive in occidente, quam etiam in septentrione
et meridiano, quisquis eum adorat, non possit
dicere, <hi>Dominum Jesum, nisi in Spiritu sancto.</hi> Talis
est hujus natura, qui ubique praesens sit omnibus
invocantibus Deum in veritate <note>(Psal. CXLIV, 18)</note>. Tantus
ac talis est, ut ubi quisque fuerit baptizatus, in
eodem momento, etsi in oriente baptizetur, etsi in
occidente, et ubi et ubi, adsit Spiritus sanctus. Intuere
quanta est potentia Spiritus sancti. Si enim quis
derogat Spiritui sancto, derogat utique unigenito Deo,
per quem <hi>omnia facta sunt, et sine</hi> quo <hi>factum est nihil <note>(Joan. I, 3)</note>
          </hi>:
sicut et <hi>qui non honorificat Filium, non
honorificat Patrem qui eum misit <note>(Id. V, 23)</note>
          </hi>.</p>
        </div3>
<div3>
          <head>22.</head>
          <p>
 Dicis quod non dixerit Salvator noster Christus,
Ut ipsi et nos unum; sed, <hi>Ut ipsi sint unum</hi> in natura
<pb n="0737"/>
sua et substantia sua, concordi aequalitate quodam
modo uniti atque conflati: et Pater et Filius et
Spiritus sanctus, unum propter individuam eamdemque
naturam. Recito lectionem, quam legentes possunt
probare quid Christus dixerit. Sic enim ait in
Evangelio, Patrem suum orans pro discipulis: <hi>Pater,
fac illos unum, sicut et nos unum sumus: sicut ego in
te et tu in me, ut et illi in nobis unum sint; ut cognoscat
hic mundus quoniam tu me misisti, et dilexisti illos
sicut me dilexisti <note>(Joan. XVII, 21-23)</note>
          </hi>. Quod lego, credo:
dilectionis fecit mentionem, et non substantiae. Certum
est autem ipsum Salvatorem dixisse, <hi>Qui audit
mandata mea, et custodit ea, ille est qui diligit me. Qui
autem diligit me, diligetur a Patre meo, et ego diligam
illum; et veniemus, et mansionem apud eum faciemus <note>(Id. XIV, 21, 23)</note>
          </hi>.
Si enim tanta illa sublimitas atque
majestas Patris, necnon etiam Filii, intra unam aediculam
mentis nostrae recipitur; quanto magis utique
Filius certum est et sine dubio quod erit in Patre?
Ita tamen ut Filius, ut alius a Patre: qui quidem, ut
ipse exposuisti, unum sunt, Pater et Filius; non tamen
unus: unum ad concordiam pertinet, unus ad
numerum singularitatis. Nam et Pauli beati testimonium
protulisti, quod libenti animo suscepimus: siquidem
firmum genus est veritatis, quod ab ipsis etiam
contradicentibus promitur. Recitasti enim Paulum dixisse, <hi>Ego plantavi, Apollo rigavit; sed Deus incrementum
dedit. Itaque neque qui plantat est aliquid, neque
qui rigat; sed qui incrementum dat Deus. Qui plantat
autem et qui rigat unum sunt; unusquisque autem suam
mercedem accipiet secundum suum laborem 
 <note>(I Cor. III,
6-8)</note>
          </hi>. Adverte igitur, quia licet unum sint concordia,
attamen <hi>unusquisque suam mercedem accipiet secundum
suum laborem.</hi> Intuere ergo et illud quod Dominus ait, <hi>Ego et Pater unum sumus 
 <note>(Joan. X, 30)</note>
          </hi>: quod certa
fide a nobis creditur et suscipitur. Qui dicit, <hi>Ego;</hi> 
Filius est: qui dicit, <hi>et Pater;</hi> alterum Patrem ostendit. <hi>Unum</hi> 
 ait; non, unus. Saepius dictum est quia
unum ad concordiam pertinet. Quomodo non unum
Pater et Filius, cum quando clamat Filius, <hi>Ego quae
placita sunt Patri facio semper <note>(Id. VIII, 29)</note>
          </hi>? Tunc demum
non esset unum cum Patre, si contraria Patri
faceret aliquando. Sic autem et Apostoli unum sunt
cum Patre et Filio, in eo quod in omnibus ad voluntatem
Dei Patris respicientes, ad imitationem Filii
subditi uni Deo Patri et ipsi inveniuntur. Et non
tantum pro Apostolis legimus Salvatorem orasse, ut
unum sint, sed etiam pro credituris per verbum illorum,
dicens: <hi>Non solum pro his rogo; sed et pro credituris
per verbum illorum in me: ut omnes unum sint,
sicut tu Pater in me, et ego in te, ut et illi in nobis unum
sint; ut cognoscat hic mundus quia tu me misisti, et dilexisti
illos sicut me dilexisti.</hi> Dilectionis fecit, ut diximus,
mentionem, et non divinitatis. Quis autem
ignorat quod Paulus, Paulus est; et Apollo, Apollo
<pb n="0738"/>
est: cum quando dicat ipse Paulus, <hi>Plus omnibus illis
laboravi; non ego autem, sed gratia Dei mecum <note>(I
Cor. XV, 10)</note>
          </hi>? Nam qui plus laborat, plus consequitur.
Verumtamen unum sunt, in consensu, in convenientia,
in dilectione; quando id faciunt quod Deus
vult.</p>
        </div3>
<div3>
          <head>23.</head>
          <p>
 Dicis quod unus est Deus. Astrue, si Pater et
Filius et Spiritus sanctus unus est Deus, an solus Pater
unus Deus dicendus est, cujus Filius Christus
noster est Deus. Judaico more hortaris nos profiteri
unum Deum? An de subjectione Filii potius, secundum
quod habet fides christiana, ostenditur unus
esse Deus, cujus filius noster est Deus, ut diximus?
Nam quia Pater et Filius non est unus, vel
Paulo crede dicenti, quod per singulas fere Epistolas
pronuntiat, dicens: <hi>Gratia vobis et pax a Deo
Patre nostro et Domino Jesu Christo <note>(Rom. I, 7; I Cor.
I, 3; II Cor. I, 2; Galat. I, 3, et Ephes. I, 2)</note>
          </hi>. Adhuc
autem: <hi>Unus Deus Pater, ex quo omnia, et nos in
ipso; et unus Dominus Jesus Christus, per quem omnia,
et nos in ipso <note>(I Cor. VIII, 6)</note>
          </hi>. Iste est qui a nobis
Christianis unus Deus praedicatur, quem Filius unum
pronuntiat bonum, dicens: <hi>Nemo bonus, nisi unus
Deus <note>(Marc. X, 18)</note>
          </hi>. Non quod Christus non sit bonus:
ipse enim ait, <hi>Ego sum pastor bonus <note>(Joan. X, 11)</note>
          </hi>.
Non quod Spiritus sanctus non sit bonus: audi prophetam
clamantem, <hi>Spiritus tuus bonus deducet me in
viam rectam <note>(Psal. CXLII, 10)</note>
          </hi>. Audi autem adhuc Salvatoris
testimonium dicentis, <hi>Bonus homo de thesauro
cordis sui profert bona <note>(Luc. VI, 45)</note>
          </hi>. Necnon etiam et
omnis creatura Dei bona valde. Si creatura bona, si
homo bonus, si Spiritus sanctus bonus, si Christus
bonus, quemadmodum unus bonus requirendum est.
Quia utique sic ait Salvator, <hi>Nemo bonus, nisi unus
Deus:</hi> eo quod ipse est fons bonitatis, qui quod est
bonus, a nemine accepit. Nam et Christus quod est
bonus, a suo genitore est ut sit bonus; et omnis creatura
Dei bona, per Christum accepit ut esset bona.
Sed sive Filius, sive qui per illum sunt facti, de illo
uno fonte bonitatis unusquisque secundum mensuram
fidei suae assumpserunt ut essent boni. Pater autem
unus, quod est bonus, a nemine accepit. Et ideo ait
Christus, <hi>Nemo est bonus, nisi unus.</hi> Sic ergo unus est
Deus, quia unus est incomparabilis, quia unus est immensus,
ut jam sumus prosecuti.</p>
        </div3>
<div3>
          <head>24.</head>
          <p>
 Non denegamus quod Filius diligat Patrem,
cum quando et scriptum legimus: <hi>Ut sciat hic mundus
quia diligo Patrem, et sicut mandatum mihi dedit
Pater, sic facio <note>(Joan. XIV, 31)</note>
          </hi>. Constat Filium et diligi
et diligere, et mandatum Patris, ut ipse asserit,
implere. Et ideo unum sunt, secundum quod ait, <hi>Ego
et Pater unum sumus <note>(Id. X, 30)</note>
          </hi>. Nam in eo quod dicit, <hi>Qui me vidit, vidit et Patrem 
 <note>(Id. XIV, 9)</note>
          </hi>; certa fide
credendum est quia qui videt Filium, per Filium videt
et intelligit Patrem.</p>
        </div3>
<div3>
          <head>25.</head>
          <p>
 Propter formam servi, majorem Patrem professus
<pb n="0739"/>
es: quod mihi nimium stultum esse videtur. Scimus
enim, quod et ipse protulisti, in forma servi
etiam eum Angelis minorem factum. Nec enim satis
in gloriam Dei profusus es, qui ad formam servi majorem
Patrem profiteris. Ad formam servi et Angeli
majores sunt. Nec enim ad hoc venit Christus, ut nos
instrueret quod ad formam servi major est Pater:
sed ideo Veritas ad nos venit, ut utique doceret nos,
atque instrueret, quod Pater Filio major est, et hoc
Filio qui magnus est Deus. Nos enim sic glorificamus
Patrem, ut magno Deo majorem illum profiteamur,
ut alto sublimiorem annuntiemus. An vero iste est
debitus honor Dei, ut forma servili major sit Pater,
tu videris.</p>
        </div3>
<div3>
          <head>26.</head>
          <p>
 Dicis quod se divinitas patribus ostendit: et
paulo ante prosecutus es, quod utique divinitas sit
invisibilis. Ostendit se sane, non Pater, qui invisibilis
est: ne si dicamus Patrem visum fuisse, Apostolum
reddamus mendacem, qui ait, <hi>Quem vidit hominum
nemo, neque videre potest <note>(I Tim. VI, 16)</note>
          </hi>. Et non solum
invenimur Novo resistere Testamento, verum etiam
et Veteri pari modo contrarii invenimur. Denique sic
ait Moyses: <hi>Non potest quisque Deum videre et vivere <note>(Exod. XXXIII, 20)</note>
          </hi>.
Ipse sane Moyses descripsit in libro
Geneseos, quod ab illo primo homine Adam usque
ad ipsam incarnationem semper Filius visus est.
Nam si testimonia quaeris, utique habes positum Patrem
ad Filium dicentem: <hi>Faciamus hominem ad imaginem
et similitudinem nostram.</hi> Sequitur: <hi>Et fecit Deus
hominem <note>(Gen. I, 26, 27)</note>
          </hi>. Quis utique <hi>Deus,</hi> nisi Filius?
Hoc utique et tu in tuis tractatibus exposuisti. Iste
ergo Filius qui est propheta sui genitoris, qui et dicebat, <hi>Non est bonum solum esse hominem; faciamus
ei adjutorium secundum se 
 <note>(Id. II, 18)</note>
          </hi>: iste Filius
Adae est visus, secundum quod legimus Adam dicentem, <hi>Vocem tuam audivi ambulantis in paradiso, et abscondi
me, quia nudus eram.</hi> 
 Habes utique quod Deus
dixit ei, <hi>Et quis tibi indicavit quia nudus eras, nisi de
ligno de quo praeceperam tibi ne manducares, ex eo
manducasti <note>(Id. III, 10, 11)</note>
          </hi>? Hic Deus et Abrahae visus
est <note>(Id. XVIII, 1)</note>: et quia Filius visus est Abrahae,
si vis credere, utique ipse unigenitus Deus in sancto
affirmavit Evangelio, dicens sic: <hi>Abraham pater vester
exsultavit ut videret diem meum, et vidit, et gavisus est <note>(Joan. VIII, 56)</note>
          </hi>.
Hic etiam Filius a Jacob visus est,
qui in figura qua erat venturus, id est, hominis, ante
praemeditatus colluctasse cum Jacob invenitur. Unde
et Jacob dicebat: <hi>Vidi Dominum facie ad faciem, et
salva facta est anima mea.</hi> Et loci ipsius vocabulum
nuncupatum est, <hi>Visio Dei.</hi> Hoc ipsum affirmans utique
Deus, qui in praemeditatione colluctabatur cum
Jacob, quod in passione Christi impletum videmus.
Ait enim ad ipsum Jacob, <hi>Jam non vocabitur nomen
tuum Jacob, sed Israel erit nomen tuum <note>(Gen. XXXII,
23-30)</note>
          </hi>, hoc est, Homo videns Deum. Hunc et in Novo
Testamento visum probamus. De hoc Apostoli dicebant: <hi>Et vidimus gloriam ejus, gloriam quasi unigeniti
a Patre 
 <note>(Joan. I, 14)</note>
          </hi>. Caeterum si, ut ipse conaris,
<pb n="0740"/>
Pater visus esse asseratur, mendaces sunt apud vos
omnes Scripturae. Nam denique invisibilem Patrem
Paulus praedicat <note>(I Tim. VI, 16)</note>, et Dominus in Evangelio
affirmat <note>(Joan. I, 18)</note>. Saepius nos accusas, quod
audenter atque praesumenter ea quae non sunt dicenda
a nobis dicantur, quod quidem in arbitrio erit
legentium probare. Nec enim sic loquimur, ut alicujus
laudem consequamur; sed studio colligendae
fraternitatis, quae nobiscum est: aut ob quam forte
et ipse provocare nos dignatus es, ut responsum demus,
ut in nobis illi denotati sic tuae consentiant, ut
dixerim, professioni, necesse fuit me propter timorem
Dei dare tibi responsum. Siquidem non tantum
verbis me nudare conatus es a discipulatu eorum;
verum etiam et tractatum tuum dedisti, ad quod necesse
est me respondere ea quae de invisibilitate
omnipotentis Dei prosecutus sum. Etiam et ipse, licet
alio proposito, attamen tuis verbis affirmasti, quod
Spiritus sanctus in specie columbae sit visus, necnon
in specie ignis <note>(Matth. III, 16, et Act. II, 3)</note>: Filius
sane, in forma hominis: Pater autem, neque in specie
columbae, nec in forma hominis; nec aliquando vertit
se in formas, sed nec aliquando vertetur: de quo scriptum
est, <hi>Ego sum qui sum, et non sum mutatus <note>(Exod.
III, 14, et Malach. III, 6)</note>
          </hi>. Filius sane in forma Dei
constitutus jam, ut ipse protulisti, formam servi accepit,
quod non Pater: Spiritus aeque sanctus suscepit
speciem columbae, quam non suscepit Pater. Scito
ergo, quia unus est invisibilis, unus etiam incapabilis
atque immensus. Oro et opto discipulus esse divinarum
Scripturarum: nam et superius credo retinere
Religionem tuam, quod sic dedi responsum, quia si
protuleris quod Pater et Filius et Spiritus sanctus
unam habeant virtutem, unam substantiam, unam
deitatem, unam majestatem, unam gloriam; si affirmaveris
de divinis Scripturis, si alicubi scriptam
lectionem protuleris, nos divinarum Scripturarum
optamus inveniri discipuli.
</p>
          <p>Maximinus episcopus subscripsi.</p>
<p>Et post collationem praesentium Augustinus ista
dictavit: Auxilio principum munitum me loqui dixisti,
non secundum timorem Dei: sed hominibus, quibus
donat Deus intellectum, satis apparet quis loquatur
secundum timorem Dei; utrum qui obedienter
audit Dominum dicentem, <hi>Audi, Israel; Dominus Deus
tuus, Dominus unus est <note>(Deut. VI, 4)</note>
            </hi>; quod nos et obtemperanter
audimus, et fideliter praedicamus: an
ille qui hoc sic audire non vult, ut duos dominos duos
deos esse contendat; atque ita introducendo duos
deos et duos dominos, ostendat se non timere unum
Dominum Deum dicentem, <hi>Audi, Israel; Dominus
Deus tuus, Dominus unus est.</hi> Scis autem sermonem
tuum prolixissimum occupasse nobis tempora quibus
respondere possemus, et tantum diei remansisse,
quantum omnino non sufficeret, ut ea quae dixisti,
<pb n="0741"/>
saltem nobis relegerentur. Noveris tamen omnia quae
protulisti, ut probares Deum esse Filium Dei, et magnum
Deum, et natum esse ex Patre, et alium esse
ipsum et alium esse Patrem, quoniam non est Pater
ipse qui Filius, ad ingentes moras pertinuisse, quibus
necessarium tempus absumeres: quasi nobis abs te
probandum esset, quod et nos esse verum fatemur.
Non enim dicimus ipsum esse Patrem qui est Filius,
aut ipsum esse Patrem vel Filium qui est in ipsa Trinitate
Spiritus sanctus. Prorsus alius est ille, alius
ille, et alius ille: sed simul omnes unus est Dominus
Deus. Si enim dixerimus duos esse dominos deos;
unum magnum, alterum majorem; unum bonum, alterum
meliorem; unum sapientem, alterum sapientiorem;
unum clementem, alterum clementiorem;
unum potentem, alterum potentiorem; unum invisibilem,
alterum invisibiliorem; unum verum, alterum
veriorem; et si quid aliud isto modo te sentire monstrasti,
ut duos dominos deos nos habere suaderes:
si hoc ergo dixerimus, arguet nos ipse Deus, dicens,
quod jam commemoravi, <hi>Audi, Israel; Dominus Deus
tuus, Dominus unus est.</hi> Tanquam dicat nobis: <hi>Filii
hominum, usquequo graves corde? utquid diligitis vanitatem,
et quaeritis mendacium <note>(Psal. IV, 3)</note>
            </hi>? Utquid
vobis facitis duos dominos deos? quare me clamantem, <hi>Audi, Israel,</hi> 
 non vultis audire, <hi>Dominus Deus
tuus, Dominus unus est;</hi> sed contra me clamatis, Domini
dii nostri domini duo sunt? Numquid hoc faceretis,
si Israel esse velletis? Cum hoc ergo nomen
interpretetur, Homo videns Deum; rogo te, da veniam,
si tu non vis, ego volo esse Israel. Volo quippe
in eorum consortio computari, quibus donatur videre
Deum. Et gratias illi agimus, quia facit nos videre <hi>nunc per speculum in aenigmate, tunc autem facie ad faciem,</hi> 
sicut Apostolus dicit <note>(I Cor. XIII, 12)</note>. Videmus
itaque donante ipso, etsi adhuc per speculum in aenigmate,
tamen videmus, quomodo inter se non sint
duo ista contraria, ut et alius Pater sit, alius Filius,
alius Spiritus sanctus, et tamen hi tres simul unus sit
Dominus Deus. Egi, sicut potui, ut hoc etiam tu videres:
sed resistere maluisti, quia Israel esse noluisti.
<pb n="0742"/>
Sed si hoc videre adhuc forsitan non potes, crede
et videbis. Intelligendo enim videntur ista non oculis
carnis intuendo. Et scis utique dixisse prophetam, <hi>Nisi credideritis, non intelligetis 
 <note>(Isai. VII, 9)</note>
            </hi>. Cum ergo
audis, <hi>Dominus Deus tuus, Dominus unus est;</hi> noli
duos dominos deos facere, Patrem et Filium. Et cum
audis, <hi>Nescitis quia corpora vestra templum in vobis est
Spiritus sancti quem habetis a Deo;</hi> et eodem loco: <hi>Nescitis quia corpora vestra membra sunt Christi 
 <note>(I Cor.
VI, 19, 15)</note>
            </hi>: cum ergo haec audis, noli negare Deum
esse Spiritum sanctum, ne templum creaturae facias
membra Creatoris. Prius crede istos tres, et in suis
singulis personis tres esse, et tamen simul non tres
dominos deos, sed unum Dominum Deum esse: et
dabit credenti et oranti ipse Dominus intellectum,
ut id quod credis, etiam videre, id est, intelligere
merearis. Nam considera diligenter omnia, quae prolixa
disputatione dixisti, et videbis ex hoc errore descendere,
quo facitis duos dominos deos, contra clarissimam
vocem Domini Dei dicentis, <hi>Dominus Deus
tuus, Dominus unus est:</hi> et negatis Deum Spiritum
sanctum, cujus sanctum negare non potestis templum.
Haec interim post Collationem nostram, qua praesentes
alternatim locuti sumus, te admonuisse suffecerit:
si autem Dominus voluerit, quoniam longum est, et
tu remeare festinas, prosecutiones nostras ante oculos
eorum qui legere voluerint, quanta potero perspicuitate
constituam, et te veris quidem testimoniis
divinis, falsa tamen vestra dogmata probare voluisse,
velis nolis, ostendam.</p>
<p>Et alia manu: Augustinus episcopus subscripsi.</p>
<p>Item alia manu, Maximinus: Cum explicueris hunc
libellum, et ad me transmiseris, si non ad omnia responsum
dedero, tunc ero culpabilis.</p>
<p>Explicuere Gesta. Contuli.
</p>
</div3>
      </div1>
</body>
  </text>
</TEI>