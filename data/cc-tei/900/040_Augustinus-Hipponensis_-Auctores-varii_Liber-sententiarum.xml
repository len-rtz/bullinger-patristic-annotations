<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber sententiarum</title>
              <author>Augustinus Hipponensis; Auctores varii<date/> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AuHiAuV.LibSen</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>SENTENTIA PRIMA.-- <hi>Beatus qui.</hi> </head>
<p>Omnis qui beate
vult vivere, si vivit ut vult, beatus est: omnis autem
homo beate vult vivere: omnis igitur homo qui vivit
ut vult, beatus est. Ex quo conficitur neminem vivere
ut vult, qui vult turpiter vivere; quia nemo beatus
est qui turpiter vivit. Ideo autem non vivit ut vult,
quia etsi multa secundum voluntatem suam faciat,
consequuntur tamen plura contra ipsius voluntatem.</p>
</div1>

<div1>
        <head>SENT. II.-- <hi>De Judaeis.</hi> </head>
<p>Cum Apostolus dicat,
omnia in figura contigisse Judaeis <note>(I Cor. X, 11)</note>, umbras
praeterea fuisse cuncta praeterita; nam corpus
Christum esse: possum contendere, pascha non nisi
semel gestum esse, quando figuratum corpus fuit occisus
Christus. Nam et si ovis, qualem lex ad pascha
describit, non potest inveniri, ut sit ex ovibus et haedis:
discordat enim horum animalium ad conjunctionem
communis fetus ipsa natura: quomodo potuit
pascha verum geri, cum defuerit agnus talis ille qui
pascha est? At si Christus talis ex justis, id est ovibus,
et ex peccatoribus, id est haedis, secundum carnem
nascitur, hic est solus agnus ille qui quaeritur,
quique dum non amplius quam semel occiditur, non
amplius secundum veritatem quam semel celebratum
illud perfectum pascha monstratur. Figurae igitur,
ut diximus, tunc temporis fuerunt: nam agnus eligitur,
ut simplicitas et innocentia designetur; masculus
quaeritur, ut virtus comprobetur; immaculatus, ut
sine crimine; anniculus, ut exacto praedicationis tempore;
perfectus, ut instructus omni virtutum genere;
mense primo, ut totus annus a primordio proprio consecretur;
quartadecima die mensis, ut lumine veritatis
impleto, erroris nox operiatur; ad vesperam, ut
saeculi occasus imminens approbetur; ejecto fermento,
ut a corde perversae mentis malitiae corruptio tollatur;
oblitis sanguine liminibus domorum, ut figura
dominicae passionis fronte signetur; igne assus, est
enim Evangelium et sermo Christi robustus cibus;
nec in aqua madidus, non est enim delicatae interpretationis
humido languore solvendus. Nihil praetermittitur,
nihil enim in Christo omnino reprobatur. Ossa
non conteruntur, quia nec comminui, id est, vinci in
quoquam Christus potest. Quidquid superest, divinis
ignibus imponitur; id est, quae quis capere non potest,
Christi divinae scientiae remittit, eorum tantum
quae manifesta sunt, pro viribus epulator intentus.
Nam et quod stantes edunt, forma est, ne quis cadat,
aut ne quis se in Evangelio ad necessitatem prosternat;
sed vigentis animi robore contra persecutionum
<pb n="0726"/>
praelia invictus, id est, sublimis et erectus assistat.
Nam quod succinctis lumbis, evangelicae signum
est continentiae, dum locus seminum coercetur et
constringitur: additis baculis, Spiritu sancto, quo
quis nititur: pedibus calceatis, id est, lubrico erroris
ejecto, dum provectione ad fidem coelestium quasi
ferratis praesidiis in Evangelio cuncta sunt fixa, firmissima
veritate solidata. Festinantes etiam: ferventes
enim fide probantur, tepidi et negligentes respuuntur
et evomuntur. Cum azymis sumuntur: Christus
enim cum omni simplicis animi pura simplicitate sumitur.
Cum picridiis: etenim hoc pascha in Judaeorum
damnationem acerbissimas amaritudines cessit. Non
nisi circumcisis dabatur <note>(Exod. XII)</note>: purgatis enim
solis et lavacro indulgentiae coelestis expiatis percipiendi
Christi corporis sacrati cibi facultas porrigitur.
Ita quae figurata in Israelitis fuerant, in nobis
corroborata sunt; et quae illis imagines, in nobis ipsae
sunt veritates. Imitabantur illi facere pascha, dum in
similitudinibus exercerentur, solis discipulis Christi
verum pascha facturis.
<l>Non ii qui pecudum pertractant corque jecurque,</l>
<l>Sed quorum emundat prudens praecordia virtus,</l>
<l>Excludens positam subter labem vitiorum,</l>
<l>Remigio poterunt coelum penetrare secundo,</l>
<l>Aethera jam vacuum laetis transcurrere pennis.</l>
        </p>
</div1>

<div1>
        <head>SENT. III.-- <hi>De quaestione fati et fortunae.</hi> </head>
<p>Quia
tuum animum non leviter moveri, et cum praesens
essem adverti, et nunc tuis litteris gratius certiusque
cognovi, rescriptum tibi non parvi voluminis debeo,
etc. Ero tamen alacrior si et saepe commemorare
me litteris tuam non pigeat Charitatem, et quid de
hac epistola sentias, rescripto edocueris.</p>
</div1>

<div1>
        <head>SENT. IV.-- <hi>De miraculis magicis.</hi> </head>
<p>Non oportet
moveri, cum magicis artibus miracula fiunt plerumque
similia miraculis quae fiunt per sanctos Dei servos:
sicut scriptum est in Exodo, quod magi Pharaonis
fecerunt nonnulla similiter sicut fecit Moyses <note>(Exod. VII et VIII)</note>.
Non ergo haec oportet mirari: quia
omnia quae visibiliter fiunt, etiam per inferiores potestates
aeris hujus non absurde fieri posse creduntur.
Sed hoc interest, quod cum sancti talia faciant, in
nomine Dei Domini omnium rerum de sublimioribus
apparatibus jubetur inferiori creaturae; cum autem
mali homines magicis artibus operantur similia, in
manus suas dantur, cum exaudiuntur a daemonibus.
<pb n="0727"/>
Digni sunt enim qui tali exauditione decipiantur, ut
poena illis fiat hoc quod videntur impetrare beneficium,
cum eis exhibent quasi privatim aeriae potestates
quaedam miracula, ut eos habeant subjugatos,
permissu tamen divinae providentiae, ut pro meritis
animarum sua cuique tribuantur.</p>
</div1>

<div1>
        <head>SENT. V.-- <hi>De piscibus centum quinquaginta tribus.</hi> </head>
<p>Potest etiam si numerus iste consideretur, occurrere
ad Ecclesiae sanctitatem, etc. . . . . ubi peccatores,
qui ad sinistram pertinent, non inveniuntur
.</p>
</div1>

<div1>
        <head>SENT. VI.-- <hi>In quo melior sit homo belluis.</hi> </head>
<p>Hominem ex anima et corpore constare nulli dubium
est, ita ut anima sit vis quaedam qua corpus vivificatur;
et sint duo, ita ut unum altero sit praestantius,
illud dominetur, hoc serviat. Sed rursus in eadem anima
duo quaedam videntur: unum quod amans divina,
intelligit et participat rationi, ac dicatur rationale;
alterum quod sensibilibus fruens, belluis communicat,
ac sit irrationale. Quod rursus in duobus animadvertendum
est, quorum unum est quo resistere appetit
obsistentibus; alterum, quo adipisci congruentia,
quod et belluas facere manifestum est. Quibus
collectis, apparebit hominem constare ex anima quidem
et corpore, sed officiis hac partitione diversis.
His autem omnibus praesidet illa prima et rationi vicina
pars, quae cum sese suaque, vi ac potentia fabricatoris,
non per se, quia ipsa ex se nihil est, sed per
benignitatem Dei per quam anima est, fuerit delectata,
naturae inferiorem in se partem frenando, atque
a rebus temporalibus abducendo, liberat dolorum
egestate, indigentiae difficultate, morborum molestiis,
atque in sua bona benefica largitione reducit, ut justitiae
in ea firmitas maneat, regnando secundum suam
naturam et servienti praestando: cujus servientis si
vita fuerit delectata, et haec temporalia dilexerit, non
dominans, sed serviens, et non praestans inferiori,
sed ei obsequens, judicabitur, ad extremum graviores
poenas expertura, deserta iis omnibus quae adversum
Dei praecepta dilexit; recurrendo autem ad superna,
ac se totam Dei beneficiis resumendo, erit similis ei a
quo facta est, et erit beata, habens ejus similitudinem
ad quam facta est. Sic enim scriptum est: <hi>Et fecit
Deus hominem ad imaginem Dei <note>(Gen. I, 27)</note>
          </hi>. Quam
nos ipso intuitu recepturos esse sic dicitur per Joannem
apostolum: <hi>Charissimi, filii Dei sumus, et nondum
apparuit quid erimus; scimus quia cum apparuerit,
similes ei erimus, quoniam videbimus eum sicuti est <note>(I
Joan. III, 2)</note>
          </hi>. De distributione autem animae dictum
est: <hi>Diliges Dominum Deum tuum ex toto corde tuo, et
ex tota anima tua, et ex tota mente tua <note>(Deut. VI, 5, et
Matth. XXII, 37)</note>
          </hi>. Et apostolus Paulus sic ait: <hi>Salvum
faciat Dominus spiritum vestrum, animam et corpus <note>(I Thess. V, 23)</note>
          </hi>.
Quapropter nihil belluis homo praestat,
nisi quod intellectualis anima est: ipsis autem
hominibus caeteris praestat, cum intelligit Deum, neque
temporalia bona perversus vanitate sectatur. Nam
et illud verissime dictum est, <hi>Nolite esse sicut equus
et mulus, non habentes intellectum <note>(Psal. XXXI, 9)</note>
          </hi>. Et
illud, <hi>Qui gloriatur, in Domino glorietur <note>(I Cor. I, 31)</note>
          </hi>:
sic intelligit, Quia ego sum Dominus. Et illud, <hi>Vanitas
vanitatum, et omnia vanitas. Quae abundantia homini
in omni labore suo, quem ipse laborat sub sole <note>(Eccle. I,
2, 3)</note>
          </hi>.</p>
</div1>

<div1>
        <head>SENT. VII.-- <hi>De corporis resurrectione.</hi> </head>
<p>Excepto
eo quod omni fide dignum est, nihil Deum non posse,
tali etiam ratiocinatione colligi potest, non esse
contra naturam ut resurgat hoc corpus. Universum
corpus, quod etiam hujus mundi sensibilis coeli et
terrae nomine significatur, est aliquo modo. Omne
autem quod est aliquo modo, neque tamen summo
modo, ejus speciei participatione est, in quantumcumque
est, quae summo modo est; qua, cum tenetur,
ordinatas quasque commutationes pati potest. Non
<pb n="0728"/>
autem esse omnino corpus non potest. Si enim omnino
corpus non erit, aut nihil erit, aut aliquid melius:
sed nihil esse non sinitur, obtinente specie
quae semper manet et vere summeque est: melius
autem aliquid esse quam corpus non potest; quia et
corporis universi certus est modus, et eorum quae
incorporea facta sunt, numerus augeri non indiget;
et non est opus aliquam novam naturam fieri, quasi
aut non omnia facta fuerint, aut in locum alicujus
quae perierit alia substituenda sit; cum et perfecte
facta sint omnia, et ea gubernentur providentia secundum
speciem semper manentem, ut ordinatae mutabilitati,
et per hoc in mutantis quamdam manentiam
cedat natura sensibilis, atque ita in suo genere
teneatur, modumque proprium custodiat. Ex quo fit
ut corpus omne aliter atque aliter sit, corpus tamen
esse non desinat: ita universae naturae salva sunt omnia,
quae sensibus nostris discedunt et interire penitus
existimantur. Unde non mirum est si hoc corpus
modum istum suum, quo nunc est, in quantum est,
recipiat, aut meliorem aliquem sortiatur; cum is qui
vocatur interitus, discessio in alios modos sit, non
omnino peremptio.</p>
</div1>

<div1>
        <head>SENT. VIII.-- <hi>De fide, spe et charitate.</hi> </head>
<p>Fides sine
spe et charitate est, si dicas: Credo vera esse ad quae
me vocas; sed ego ea capere non possum, nec volo.
Fides sine spe cum charitate est, si dicas: Credo
vera esse ad quae me vocas, et volo ea consequi; sed
non possum. Fides cum spe sine charitate est, si dicas:
Credo vera esse ad quae me vocas, et ea possum
assequi si velim; sed nolo. Charitas sine spe et fide
est, si quis dicat, vehementer se velle sine illecebris
corporis sui vivere in aeternum; sed neque credere
esse vitam aeternam, nec, si sit, eam se posse assequi.
Cum fide sine spe charitas est, si et desiderare se
vitam aeternam, et credere esse quis dicat; sed se
posse assequi neget. Spes autem sine fide quomodo
esse possit, non invenio. Nemo enim sperat se posse
assequi quod esse non credit. Oportet ergo inesse
animo omnia tria, fidem, spem et charitatem; ut et
credat vera esse ad quae vocatur, et speret se posse
assequi, et omnino ea diligat.</p>
</div1>

<div1>
        <head>SENT. IX.-- <hi>Quod philosophia in tres partes dividitur.</hi> </head>
<p>Philosophia in tres partes dividitur; moralem,
naturalem, rationalem. Moralis in duas, scientiam
et administrationem. Scientia in duas, hortationem
et tractationem bonorum et malorum. Administratio
in duas, officium et finem: officium quod
facere debemus, finem ad quod referimus omnia quae
recte faciamus, ipsum autem ad nihil aliud refertur.
Naturalis distribuitur in duas partes, corporea et incorporea.
Corporeorum divisio quinque partita est:
in causam, quae aliquid facit; materiam, unde facit;
motum, per quod facit; causationem, quare facit;
effectum, quod facit. Incorporeorum quadripartita est:
in locum; locus enim non est corpus, sed spatium
quod obtinetur a corpore: in tempus: in extremitates;
extremitates enim corporum non sunt corpora,
quia non habent crassitudinem: in dicibilia; dicibilia
enim quae concipimus animo ut enuntiemus
verbis, non sunt corpora. Sane tunc dicuntur dicibilia,
si ex rebus verbis animo impressa sunt. Rationalis
distribuitur in tres partes: dirigentiam, quae est
in perceptione sensuum, vel esse dicitur; definientiam,
qua definimus quidquid sit; differentiam, qua
ratiocinamur argumentumque concludimus.</p>
</div1>

<div1>
        <head>SENT. X.-- <hi>In quo statu erat Adam antequam peccaret.</hi> </head>
<p>Antequam peccasset Adam, anima erat rationalis,
perfecta et beata: corpus habens, non quale
nunc habemus fragile atque mortale, sed quale congruebat
tali animae, quae nondum in se Dei similitudinem
prava voluntate corruperat; quale nos quoque
post resurrectionem habituri sumus, cum eadem
anima eamdem similitudinem Dei perfecta sanctitate
perceperit. Postea vero quam peccavit, facta est anima
rationalis cupiditate corrupta, corpus habens quale in
nobis nunc cernimus.</p>
</div1>

<div1>
        <head>SENT. XI.-- <hi>De casu peccantis.</hi> </head>

<pb n="0729"/>
<p>Casum peccantis
ex arbitrio libero venientem, quem nulla inopia,
neque cupiditas perurgebat, quaerimus. Suspicari autem
videor qualitate materiae factum. Sed occurrit
Dei opus, Dei perfectio, a quo talis ac tantus fieri meruit;
et omnes nobis rationes confundit, ne Deus meliore
consilio de illa desperans materia, ideo liberum
arbitrium dederit, ut si peccatum obreperet, recte
alienus a culpa esset.</p>
</div1>

<div1>
        <head>SENT. XII.-- <hi>Cavendum ne putetur quidquam esse verius quam omne quod est ex eo quod per se ipsum est.</hi> </head>
<p>Et quod summe, cum ipso et de ipso est: quod
autem non summe est, ab eo qui summe est, de
nihilo accipit ut sit. In hac ergo natura non potest
recte Deo tribui, nisi quod in se habet esse, id est,
omne ejus bonum. Quod autem ad peccata mortemque
pertinet, sine dubio vergit ad non esse: hoc undecumque
sit, non est certe ab eo quod summe est, nec
ab eo quod aliquo modo est. Non est igitur nec a Deo
nec ab aliquo opere Dei. Erit ergo ab eo quod est ei
contrarium quod summe est. Quod ergo quaeris unde
sit, non est unde sit.</p>
</div1>

<div1>
        <head>SENT. XIII.-- <hi>Quid sit homini commune.</hi> </head>
<p>Prima
animalia mortalia, insensualia, irrationabilia, ut arbores,
et caetera, cum quibus est homini commune crescere,
generare, ali, mori. Secunda mortalia, irrationabilia,
sensualia, ut pecora, cum quibus est commune
crescere, generare, ali, mori, sentire, appetere,
fugere. Tertia sensualia, rationabilia, mortalia, ut
homines. Quarta immortalia, sensualia, rationabilia,
ut Angeli, cum quibus est commune audire, sentire,
intelligere.</p>
</div1>

<div1>
        <head>SENT. XIV.-- <hi>Voluntas quid.</hi> </head>
<p>Voluntas est animi
motus cogente nullo ad aliquid vel non amittendum,
vel adipiscendum.</p>
</div1>

<div1>
        <head>SENT. XV.-- <hi>Tria genera virtutum.</hi> </head>
<p>Primae civiles
politicorum: purgatoriae, quibus exuitur anima
a vitiis; exemplares, quae jam contemplanti menti
imprimuntur a Deo, ubi totum vivit, ubi totum semper
vivit, ubi totum semper beate vivit. Intelligibilia,
quae intelliguntur. Deus intelligibilis dicitur, quia intelligitur:
intellectus, quia per se intelligit: anima
intelligibilis, quia intelligitur; intellectualis, quia et
ipsa intelligit.</p>
</div1>

<div1>
        <head>SENT. XVI.-- <hi>De pulchritudine mundi.</hi> </head>
<l>Modo, si placet, auribus aequis atque mente pura</l>
<l>Operum accipe prima Dei: quae tu negas bona esse,</l>
<l>Et clamas haec fieri non debuisse cuncta;</l>
<l>Quoniam ut Deus omnia, summus summa, facta non sunt.</l> 
<l>Elementa boni bona mundi prima quatuor sunt.</l> 
<l>Levis ignis, acutus, et est qui mobilis superne.</l> 
<l>Gravis huic obtusaque contra est atque pigra tellus.</l> 
<l>Inimica igitur tria summis sunt tribus quoque ima,</l>
<l>Duo quae medio veniunt, aer, unda, nectunt</l>
<l>Extremis rursus amica quantum et ipsa secum.</l> 
<l>Levitatem et mobilitatem cum igne jungit aer,</l>
<l>Obtusum pondus et infra jungit unda terris,</l>
<l>Hebes est et mobile vinclum, quo aura et unda inhaerent.</l> 
<l>Sed hebes quod loquitur alte, debet aura terris:</l>
<l>Quod mobilis influit imum debet unda flammis.</l> 
<l>Media extremis sibi sumunt bina de propinquis,</l>
<l>Et de longe positis haec singula occuparunt sibi.</l> 
<l>Sic variis elementis quadratur iste mundus:</l>
<l>Sic est discordia concors, sic remota juncta.</l> 
<l>Ita motibus omnibus haec sunt rite temperata, ut</l>
<l>Imparibus numeris sit pulchritudo compar.</l> 
<l>Quid quaeque ferant elementa, et quid sibi apta gignant,</l>
<l>Referam, ut valeo, numeris; tu benignus audi:</l>
<l>Ut in his quoque foedera mundi firma lege veri</l>
<l>Ubi videris, ordine credas ista facta certo.</l> 
<l>In quatuor his elementis, aura, aqua, igne, terra,</l>
<l>Animalia certa creantur, propriae apta sedi, et</l>
<l>Quae habeant alios alia usus congruosque motus.</l> 
<l>Gradientia fixaque, duplex quod genus videmus,</l>
<l>
<pb n="0730"/>Animalia sunt elementis ultimis duobus.</l> 
<l>Age jam, ultima despice terrae, et confer ima summis:</l>
<l>Fixum radicibus haeret arbustum omne terris:</l>
<l>Fixa ut sublime rotantur sidera alto coelo firma.</l> 
<l>Hic vestigia fert quod repit omne terris:</l>
<l>Globus est ut cuique ita firmant gressum et astra septem.</l> 
<l>Natat undis, et volat, auras ambiente motu,</l>
<l>Sursum deorsumque animantum quod petit vicissim.</l> 
<l>Medio medium bene librans hinc et inde nisu.</l> 
<l>Aliud quoque conveniens his quatuor vicissim</l>
<l>Contrarium inesse elementis qualitate duplex,</l>
<l>Paucis adverte, docebo: namque parva non sunt.</l> 
<l>Ita primum tertio habetur, quartum ut est secundo:</l>
<l>Contraria in his volo cernas, vimque singulorum.</l> 
<l>Calet ignis et aridus est, quod possidet superna:</l>
<l>Praefrigida et humida serpit tertia unda.</l> 
<l>Contravenit inter utrumque locatus, mixtus ex utroque,</l>
<l>Quarto contrarius aer, ultimo secundus,</l>
<l>Ambobus partim parilis, atque totus impar.</l> 
<l>Nam humore liquescit aquarum, fervet ignis aestu.</l> 
<l>Capit undis terra rigorem, fitque sicca coelo.</l> 
<l>Vicibus variis ita totus quatuor sibimet</l>
<l>Per motiva tempora nexus temperatur annus.</l> 
<l>Pluvialis hiems rigat undis, aqua frigore arctat.</l> 
<l>Maturat et omnia torret sicca et ignea aestas.</l> 
<l>Ver temperiem sibi sumit de hoc utroque gratam:</l>
<l>Tepidam igne et aqua tenet auram molliter fluentem.</l> 
<l>Autumnus frigore torpet, siccitate hiulcat.</l> 
<l>Sic corpora quatuor ex his nostra copulantur.</l> 
<l>Spatium haec quoque noctis, et horas temperant dierum.</l> 
<l>Medium igne quod ardet et aret tempus hinc diei est.</l> 
<l>Medium undis frigidum et humidum est tempus inde noctis.</l> 
<l>Sunt extrema humida noctis, prima jam calet lux.</l> 
<l>Hinc atque illinc tibi blandum mane temperatur:</l>
<l>Sunt ultima sicca diei, prima friget umbra:</l>
<l>Ex utroque accipe legem, et temperare vesper.</l> 
<l>Et tot res invide tales. Fulgida astra coeli,</l>
<l>Coelum coelique figuram perpetesque motus,</l>
<l>Fixum in medio, quod et unum est pondus omne terrae.</l> 
<l>Glaucum Oceanum mare, et amnes ungulae orbis almi,</l>
<l>Auras liquidas, modo densas, inde mox serenas:</l>
<l>Tot corpora pennipotentum, picta, grata, blanda,</l>
<l>Varium decus atque nitores adde tot natantum,</l>
<l>Tot terrigenis decoratum multiforme pulchrum:</l>
<l>Et tot res invide tales te esse nolle clama</l>
<l>Rapidum tardo, et rata rota currens, hac et hac vaganti:</l>
<l>Statisque manentia: densis rara, magna parvis:</l>
<l>Obscuris flammiferata, nigra luminosis:</l>
<l>Intercidentia natis, nata nascituris:</l>
<l>Medium extremis, medio illa, et ima summis,</l>
<l>Concordant lege superna: lege dico veri:</l>
<l>Unum carmen modulantur concinuntque in unum:</l>
<l>Unum quoddam appetit, omne quidquid ambit esse.</l> 
<l>Et tot res invide, si audes, te esse nolle clama.</l> 
</div1>

<div1>
        <head>SENT. XVII.-- <hi>Quod notitia evidentior boni, mali est experimentum.</hi> </head>
<p>Item non esse bona dulcia, si non
paterentur adversa. Item bonum quod obtemperando
minus diligebat, ardentius diligit comparando. Non
erit magnus, magnum putans si cadunt ligna, lapides,
et moriuntur mortales. Quod si artifex de tali materia
faciat aliquid quod melius illo est, nonne melius
se ipso aliquid fabricavit? Nullo modo: quia non solum
melior, sed ne par quidem arti potest esse materia.
Sic enim materia est subjecta artifici: si subjecta
est, inferior sit necesse est.</p>
</div1>

<div1>
        <head>SENT. XVIII.-- <hi>Quid est quod omnia mensura et numero et pondere disposuisse dicit propheta Dominum.</hi> </head>
<p> <hi>De Filio. De semper nato. De Unigenito. De
Verbo.</hi> Mensura unum potest intelligi. Numeri enim
ab eo mensurantur: ut mensura possit Pater intelligi
et numerus ipse Filius, pondus Spiritus sanctus;
amor est enim. Nam qui amat dicitur, Pendet ab
amore; et qui pendet, ad aliquid venturus est. Erit
<pb n="0731"/>
namque numerus de mensura, et inde ipse ordo sequitur.
A pondere dicitur pendet. Ad ordinem nisus
pertinet. Ordo enim potest etiam et pondus accipi:
pondus conatus esse potest ad locum, conatus vel
conati ad locum appetitus occurrit: pondus ergo ad
ordinem pertinet. Lucem istam solis substantiam
esse, non qualitatem, manifestum est. Qualitas enim
in corpore consistens est, et ubi est corpus, ibi qualitas.
Corpus solis in coelo, qualitas ergo ibi. Qualitas enim
ut figura, ut color, ut duritia, ut mollities. Lux autem
ista usque ad terras distenditur, et manifestum
quia corpus: de loco locum enim in transit. Et ista sunt
duo infinita, lux solis et terra. Qualitas enim cum eo
movetur, cujus est qualitas. Lucis ergo solis et aeris
substantia naturas suas habentes, invicem sine aliqua
angustia, vel sine expulsione alterius manentes, ita
sibi commiscentur, ut una alteram non mutet: et corpora
sunt. Refers nunc ad incorporea coaeva, ut lux
et ignis: aequalia, ut homo de homine: melius coaeva,
quam non coaeva; melius aequalia, quam non aequalia.
In illa ergo divinitatis natura et coaeva et coaequalia. <hi>Tecum principium in die virtutis tuae, in splendoribus
sanctorum; ex utero ante luciferum genui te <note>(Psal. CIX, 3)</note>
          </hi>.
Summum bonum non est infecundum
et sterile. Quod autem de illo genitum est, aequale
illi est, in hoc maxime, ut unum de uno sit. Et est
summus modus de generatione unum, unde unigenitum
ut magis approbetur aequale. Modus, finis cujusque
rei. Sed ne cuiquam videatur, quia et Filius debuit
generare; si ita esset, nullus esset generandi
finis. Moderatum autem immoderato melius est: propter
aequalitatem magis finis est moderatus. Unum
duo infinita esse possunt, et haec corpora, ut aer et
lux, quae per locos distenduntur, et non se angustant.
Si ita ergo in corporalibus, quanto magis in
spiritualibus? In Domino nihil debet esse mutabile.
Si ex tempore genuit, mutabilis est: qualitas in
substantia est mutabili. In Sapientia Salomonis: <hi>Omnis
sapientia a Domino Deo est, et cum illo fuit semper,
et est ante aevum <note>(Eccli. I, 1)</note>
          </hi>. Item in Salomone: <hi>Vapor
est enim virtutis Dei, et manatio quaedam omnipotentis
Dei sincera <note>(Sap. VII, 25)</note>
          </hi>. Iterum: <hi>Fons sapientiae
verbum Dei in excelsis <note>(Eccli. I, 5)</note>
          </hi>. Ratio procedens,
recte dicitur verbum. Vox aliquid est, silentium
nihil est. Unum si solum esset, in se esset, sterile
esset et nihil praestaret: sed quia benignum est,
procedens ad aliquid faciendum, processit in alterum
se. Ipsa est generatio Unici, quia qui facit est, et per
quem facit est, et effecerunt duo. Unum enim antecedit
duo: et his duobus est aliquis ordo, et fiunt
tria, quae Trinitas dicitur. Cardo dicitur omnium rerum,
qui accipitur Pater. Cardo enim quanquam sit
immobilis, tamen motum qui est ipse Filius intellectus,
unus esse dicitur, quem omnes digni fruuntur,
sed non omnes uniter. Nam homo susceptus a divina
Sapientia, quanto divine susceptus est, tanto divinius
intelligit. Nam quanquam unum sit corpus, tamen
non eamdem habent omnia membra sanitatem. Aliter
dicitur sanitas oculi, aliter capitis, aliter caeteri corporis.
Homo enim a peccato evadens conatur intelligere;
ille autem susceptus ab eodem intellectu. Nunquam
autem erit manus pes, aut pes oculus: sic et
homo nunquam erit quod ille qui susceptus est a Sapientia
Dei. Deus dicitur finitus forinsecus usque ad
animam, intrinsecus usque ad se: omnia enim in se
continet. Anima autem finita est usque ad corpus, et
usque ad Deum. Corpus etiam foris finitum est usque
ad nihil, intrinsecus autem infinitum est: dividendo
enim nunquam finitur.</p>
</div1>

<div1>
        <head>SENT. XIX.-- <hi>De ideis.</hi> </head>
<p>Omnis transitus de loco
in locum per lineam fit; quoniam omne latum linea
sibi conjungitur, et omne corpus linea sibi conjungitur,
quae linea utique corpus non est: ita et omnis
transitus in anima, id est, mutatio vel affectio, qua
modo stulta, modo sapiens, per quasdam utique lineas,
<pb n="0732"/>
id est, per quosdam transitus medios fit, quomodo
ipsa de nihilo facta est. Homo si verum sciat,
pene Deus est: Deus si verum nescit, non pene, sed
bene lapis est. Mens autem hominis quam optimo
motu ferri debet. Quo igitur circuitu movenda est?
Est autem optimus mentis circuitus rationalis cogitatio,
quae ab eo quod quaeritur profecta, per succedentium
argumentorum circulum certior redit in locum.
Ideoque etiam similitudines intellectui idoneae sunt,
quod per ipsum motum quem natura desiderat, animo
exhibeantur. Nam quasi auferunt animos ab eo quod
agitur, et illo iterum referunt: sed quod efferunt,
contra pigritiem fit; quod referunt, contra errorem.
Unde placuit etiam priscis sapientibus quasdam res
imaginibus signare fabularum, ut cum ad eas fertur
intentio, referturque ad id quod significant, motu suo
mens etiam cum ludit, exerceatur in disputatione.
Praevidendum ne quis mentiatur. Omnis anima affectibus
mutatur: nam et in officiis mutabilis est. Deus
est enim solus immutabilis, et Angeli: ergo semper
immutabiles sunt, cum officia impendunt. Vermis de
morte natus, et mortem consumens: de putredine
natus, putredinem consumens. Omnia mutabilia
etiam puncto temporis mutantur, et maxime corpora
quae penitus non manent, sed aetatibus sine intermissione
moventur. Nam omnis res aetates suas
habet, ut ad brevem aetatem aetas omnis major quasi
aeternitas sit: cum etiam adhuc viventes mortes
quasdam patiantur ipsarum aetatum, et ultima mors
major quodam modo mors sit, ut ipsa crementa aetatum
mortes patiantur. Et montes cum ruunt, et insulae
cum ruunt et nascuntur, quasi mortes fiunt in
universitate, ut ultima mors sit etiam mundo quae
dicitur conflagratio. Nam tria sunt: unum semper immutabile,
ut Deus; semper mutabile, ut corpus; medium
quoddam, ut anima, ut mutabilis esse possit, possit
et immutabilis. Sed post commutationem corpus non
mutatur. Ea demum vera et sincera libertas est, qua
fit ut ubicumque sis, bene sit tibi. Deus autem est solus,
nusquam absens ab eis quibus solus voluptas est.
Pater autem misericors mortalia illis vincula faciebat.
Descensus animae talis est, ut cum putat se
aliquid appetere quod sibi prosit, ad alia huic rei necessaria
trahatur: ac si id quod volebat in multis
implicetur, et dicat, Praeveni nolens quod volebam;
redit autem per gratiam Dei. Tria sunt genera virtutum:
primae civiles politicorum, etc.</p>
</div1>

<div1>
        <head>SENT. XX.-- <hi>De malo.</hi> </head>
<p>Notitia enim evidentior
boni, mali est experimentum iis quibus potentia interior
est, ut per disciplinam malum ante experimentum
sciant. Non essent bona dulcia, si non paterentur
adversa. Item bonum quod observando minus
diligebat, ardentius diligit comparando. Non erit
magnus, magnum putans si cadunt ligna, lapides, et
moriuntur mortales. Utrum secundum tempus, an secundum
excellentiam Deus ante tempora. Non enim
secundum tempus ante tempora: alioquin incipit
tempore praecedere tempora, et non jam praecedit
tempora qui tempore illa praecedit.</p>
</div1>

<div1>
        <head>SENT. XXI.-- <hi>De libero arbitrio.</hi> </head>
<p>Nos autem Deo
jubente ea quae volumus agimus, quoniam quae possumus
volumus, bona duntaxat. Nam mala in potestate
sunt quae in voluntate esse non debent. Idque
est et plurimum et solum in libero arbitrio, plenissime
velle omne quod recte agere possis: si quod
recte vis agere non potes, fac velis agere quod recte
potes. Manifestum est in Spiritum Sanctum peccantem,
veniam habere non posse; nam vindicatur. Cum
enim affligitur, in ipsa poenitentia punit factum, et
solvit vindictam. Non ergo dimittitur, quia punitur.
</p>
</div1>
</body>
  </text>
</TEI>