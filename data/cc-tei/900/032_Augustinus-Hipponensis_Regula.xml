<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Regula</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 32</title>
           <idno>AugHip.Regula</idno>
          </seriesStmt>
          <notesStmt>
  			<note/>
 		  <note>XML corrections by Jan Ctibor in 2023: isolated heads moved to corresponding divs</note>
      </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<note>
        <div1>
          <head>ADMONITIO DE SEQUENTE REGULA SANCTI AUGUSTINI AD SERVOS DEI.</head>
<p>Haec eadem regula, quae dictione, sententiis, praeceptionibus demum pia humanitate conditis auctorem refert
Augustinum, exstat in Epistola ducentesima undecima, Sanctimonialibus ab ipso scripta. Inde eam depromptam,
virisque aptatam fuisse observant praeter alios Bernardus Vindingus et Prosper Stellartius, ambo Augustinianae
familiae alumni, ac novissime vir eruditus Nicolaus Desnos ex ordine Canonicorum regularium S. Augustini.
Quae res ut ita habeat, certe jam diu est, cum virorum instituendis moribus adhiberi coepit. Quippe
perantiquae Tarnatensis regulae partem facit potissimam, laudatur in Concordia regularum a Benedicto Anianae
abbate, quodque e re nostra est hic admonere, in codice Corbeiensi mille annos praeferente continetur viris
accommodata et in unum regulae corpus coacta cum ea quae inscribitur <hi>Regula clericis II.</hi> </p>
</div1>
      </note>



<div1>
        <head>REGULA.</head>
        <head> <hi>De charitate Dei et proximi, unione cordium et communitate rerum.</hi> </head>
<div3>
          <head>1.</head>
          <p>
 Ante omnia, fratres charissimi, diligatur Deus,
deinde proximus, quia ista praecepta sunt principaliter
nobis data. Haec igitur sunt quae ut observetis
<pb n="1378"/>
praecipimus in monasterio constituti. Primum, propter
quod in unum estis congregati, ut unanimes habitetis
in domo, et sit vobis anima una et cor unum in Deo.
Et non dicatis aliquid proprium, sed sint vobis omnia
communia: et distribuatur unicuique vestrum a praeposito
vestro victus et tegumentum, non aequaliter
omnibus, quia non aequaliter valetis omnes, sed
<pb n="1379"/>
potius unicuique sicut opus fuerit. Sic enim legitis in
Actibus Apostolorum: <hi>Quia erant illis omnia communia,
et distribuebatur unicuique sicut cuique opus erat <note>(Act. IV, 32, 35)</note>
          </hi>.
Qui aliquid habebant in saeculo,
quando ingressi sunt monasterium, libenter illud velint
inter se esse commune. Qui autem non habebant,
non ea quaerant in monasterio, quae nec foris habere
potuerunt: sed tamen eorum infirmitati, quod opus
est tribuatur, etiamsi paupertas illorum, quando foris
erant, nec ipsa necessaria poterat invenire. Tantum
non ideo se putent esse felices, quia invenerunt
victum et tegumentum, quale foris invenire non poterant.
</p>
        </div3>
      </div1>

<div1>
        <head> <hi>De humilitate.</hi> </head>
<div3>
          <head>2.</head>
          <p>
 Nec erigant cervicem, quia sociantur eis, ad quos
foris accedere non audebant; sed sursum cor habeant,
et terrena ac vana non quaerant, ne incipiant esse
monasteria divitibus utilia, non pauperibus, si divites
illic humiliantur, et pauperes illic inflantur. Rursus,
etiam illi qui aliquid esse videbantur in saeculo, non
habeant fastidio fratres suos, qui ad illam sanctam
societatem ex paupertate venerunt: magis autem
studeant non de parentum divitum dignitate, sed de
pauperum fratrum societate gloriari. Nec extollantur,
si communi vitae aliquid de suis facultatibus contulerunt;
ne de suis divitiis magis superbiant, quia eas
in monasterio partiuntur, quam si eis in saeculo fruerentur.
Alia quippe quaecumque iniquitas in malis
operibus exercetur, ut fiant; superbia vero etiam
bonis operibus insidiatur, ut pereant: et quid prodest
dispergere dando pauperibus et pauperem fieri, cum
anima misera superbior efficitur divitias contemnendo,
quam fuerat possidendo? Omnes ergo unanimiter
et concorditer vivite; et honorate in vobis invicem
Deum, cujus templa facti estis.
</p>
        </div3>
      </div1>

<div1>
        <head> <hi>De oratione et divino officio.</hi> </head>
<div3>
          <head>3.</head>
          <p>
 Orationibus instate, horis et temporibus constitutis.
In oratorio nemo aliquid agat, nisi ad quod est
factum, unde et nomen accepit: ut si forte aliqui
etiam praeter horas constitutas, si eis vacat, orare
voluerint, non eis sint impedimento, qui ibi aliquid
agendum putaverint. Psalmis et hymnis cum oratis
Deum, hoc versetur in corde, quod profertur in voce:
et nolite cantare, nisi quod legitis esse cantandum;
quod autem non ita scriptum est ut cantetur, non
cantetur.
</p>
        </div3>
      </div1>

<div1>
        <head> <hi>De jejunio et refectione.</hi> </head>
<div3>
          <head>4.</head>
          <p>
 Carnem vestram domate jejuniis, et abstinentia
escae et potus, quantum valetudo permittit. Quando
autem aliquis non potest jejunare, non tamen extra
horam prandii aliquid alimentorum sumat, nisi cum
<pb n="1380"/>
aegrotat. Cum acceditis ad mensam, donec inde surgatis,
quod vobis secundum consuetudinem legitur,
sine tumultu et contentionibus audite: nec solae vobis
fauces sumant cibum, sed et aures esuriant Dei
verbum.
</p>
        </div3>
      </div1>

<div1>
        <head> <hi>De indulgentia erga infirmos.</hi> </head>
<div3>
          <head>5.</head>
          <p>
 Qui infirmi sunt ex pristina consuetudine, si aliter
tractantur in victu, non debet aliis molestum esse,
nec injustum videri eis quos fecit alia consuetudo
fortiores. Nec illos feliciores putent, quia sumunt
quod non sumunt ipsi: sed sibi potius gratulentur,
quia valent quod non valent illi. Et si eis qui venerunt
ex moribus delicatioribus ad monasterium, aliquid
alimentorum, vestimentorum, stramentorum,
operimentorum datur, quod aliis fortioribus, et ideo
felicioribus non datur; cogitare debent quibus non
datur, quantum de sua saeculari vita illi ad istam descenderint,
quamvis usque ad aliorum, qui sunt corpore
firmiores, frugalitatem pervenire nequiverint.
Nec debent velle omnes, quod paucos vident amplius,
non quia honorantur, sed quia tolerantur,
accipere; ne contingat detestanda perversitas, ut in
monasterio, ubi quantum possunt, fiunt divites laboriosi,
fiant pauperes delicati. Sane quemadmodum
aegrotantes necesse habent minus accipere, ne graventur:
ita et post aegritudinem sic tractandi sunt, ut
citius recreentur, etiamsi de humillima saeculi paupertate
venerunt; tanquam hoc illis contulerit recentior
aegritudo, quod divitibus anterior consuetudo.
Sed cum vires pristinas reparaverint, redeant ad
feliciorem consuetudinem suam, quae famulos Dei
tanto amplius decet, quanto minus indigent: nec ibi
eos teneat voluptas jam vegetos, quo necessitas levarat
infirmos. Illos aestiment ditiores, qui in sustinenda
parcitate fuerint fortiores. Melius est enim
minus egere, quam plus habere.
</p>
        </div3>
      </div1>

<div1>
        <head> <hi>De habitu et exterioris hominis compositione.</hi> </head>
<div3>
          <head>6.</head>
          <p>
 Non sit notabilis habitus vester; nec affectetis
vestibus placere, sed moribus. Quando proceditis,
simul ambulate: cum veneritis quo itis, simul state.
In incessu, statu, habitu, in omnibus motibus vestris,
nihil fiat quod cujusquam offendat aspectum, sed quod
vestram deceat sanctitatem. Oculi vestri etsi jaciuntur
in aliquam feminarum, figantur in nulla. Neque
enim quando proceditis, feminas videre prohibemini;
sed appetere, aut ab ipsis appeti velle criminosum
est. Nec solo tactu et affectu, sed aspectu quoque
appetitur et appetit concupiscentia feminarum. Nec
<pb n="1381"/>
dicatis vos habere animos pudicos, si habeatis oculos
impudicos: quia impudicus oculus, impudici cordis
est nuntius. Et cum se invicem sibimet, etiam tacente
lingua, conspectu mutuo, corda nuntiant impudica,
et secundum concupiscentiam carnis alterutro delectantur
ardore; etiam intactis ab immunda violatione
corporibus, fugit castitas ipsa de moribus. Nec putare
debet qui in feminam figit oculum, et illius in se ipse
diligit fixum, ab aliis se non videri, cum hoc fecerit;
videtur omnino, et a quibus se videri non arbitratur.
Sed ecce lateat, et a nemine hominum videatur; quid
faciet de illo super inspectore, quem latere nihil potest?
An ideo putandus est non videre, quia tanto
videt patientius, quanto sapientius? Illi ergo vir sanctus
timeat displicere, ne velit feminae male placere:
illum cogitet omnia videre, ne velit feminam male
videre. Illius namque et in hac causa commendatus
est timor, ubi scriptum est: <hi>Abominatio est Domino defigens
oculum <note>(Prov. XXVII, 20, sec. LXX)</note>
          </hi>. Quando
ergo simul estis in ecclesia, et ubicumque ubi et feminae
sunt, invicem vestram pudicitiam custodite.
Deus enim qui habitat in vobis, etiam isto modo custodiet
vos ex vobis.
</p>
        </div3>
      </div1>

<div1>
        <head> <hi>De fraterna correctione.</hi> </head>
<div3>
          <head>7.</head>
          <p>
 Et si hanc de qua loquor, oculi petulantiam in
aliquo vestrum adverteritis, statim admonete, ne
coepta progrediantur, sed de proximo corrigantur. Si
autem et post admonitionem iterum, vel alio quocumque
die idipsum eum facere videritis, jam velut
vulneratum sanandum prodat, quicumque hoc potuerit
invenire; prius tamen et alteri vel tertio demonstratum,
ut duorum vel trium possit ore convinci,
16), et competenti severitate coerceri. Nec
vos judicetis esse malevolos, quando hoc indicatis.
Magis quippe innocentes non estis, si fratres
vestros, quos indicando corrigere potestis, tacendo
perire permittitis. Si enim frater tuus vulnus haberet
in corpore, quod vellet occultari, dum timeret secari;
nonne crudeliter abs te sileretur, et misericorditer
indicaretur? Quanto ergo potius eum debes manifestare,
ne deterius putrescat in corde? Sed antequam
aliis demonstretur, per quos convincendus est, si negaverit,
prius praeposito debet ostendi, si admonitus
neglexerit corrigi, ne forte possit secretius correptus
non innotescere caeteris. Si autem negaverit, tunc neganti
adhibendi sunt alii, ut jam coram omnibus possit
non ab uno teste argui, sed a duobus tribusve
convinci. Convictus vero, secundum praepositi vel
etiam presbyteri, ad cujus dispensationem pertinet, arbitrium,
debet emendatoriam subire vindictam: quam
si ferre recusaverit, etiamsi ipse non abscesserit, de
<pb n="1382"/>
vestra societate projiciatur. Non enim et hoc fit crudeliter,
sed misericorditer, ne contagione pestifera
plurimos perdat. Et hoc quod dixi de oculo non figendo,
etiam in caeteris inveniendis, prohibendis, indicandis,
convincendis vindicandisque peccatis, diligenter
et fideliter observetur, cum dilectione hominum,
et odio vitiorum. Quicumque autem in tantum
progressus fuerit malum, ut occulte ab aliqua litteras
vel quaelibet munuscula accipiat, si hoc ultro confitetur,
parcatur illi, et oretur pro illo. Si autem deprehenditur
atque convincitur, secundum arbitrium presbyteri
vel praepositi gravius emendetur.
</p>
        </div3>
      </div1>

<div1>
        <head> <hi>De vitio propriam aliquam rem sibi vindicantium.</hi> </head>
<div3>
          <head>8.</head>
          <p>
 Vestes vestras in unum habeatis, sub uno custode
vel duobus, vel quot sufficere potuerint ad eas excutiendas,
ne a tinea laedantur: et sicut pascimini ex
uno cellario, sic induamini ex uno vestiario. Et si fieri
potest, non ad vos pertineat quod vobis indumentum
pro temporum congruentia proferatur, utrum hoc recipiat
unusquisque quod deposuerat, an aliud quod
alter habuerat; dum tamen unicuique, prout cuique
opus est, non negetur. Si autem hinc inter vos contentiones
et murmura oriuntur, cum queritur aliquis
deterius se accepisse quam prius habuerat, et indignum
se esse qui non ita estiatur, sicut alius frater
ejus vestiebatur; hinc vos probate quantum vobis desit
in illo interiore sancto habitu cordis, qui pro habitu
corporis litigatis. Tamen si sic vestra toleratur infirmitas,
ut hoc recipiatis quod deposueratis, in uno
tamen loco sub communibus custodibus habete quod
ponitis. Ita sane, ut nullus sibi aliquid operetur; sed
omnia opera vestra in commune fiant, majori studio
et frequentiori alacritate, quam si vobis singulis faceretis
propria. Charitas enim, de qua scriptum est, quod
non quaerat quae sua sunt <note>(I Cor. XIII, 5)</note>, sic intelligitur,
quia communia propriis, non propria communibus
anteponit. Et ideo quanto plus rem communem
quam propriam vestram curaveritis, tanto vos amplius
profecisse noveritis; ut in omnibus, quibus utitur
transitura necessitas, superemineat quae permanet
charitas. Consequens ergo est ut etiam qui suis filiis,
aut aliqua necessitudine ad se pertinentibus in monasterio
constitutis, aliquam contulerit vestem, sive
quodlibet aliud inter necessaria deputandum, non occulte
accipiatur; sed sit in potestate praepositi, ut in
rem communem redactum, cui necessarium fuerit
praebeatur. Quod si aliquis rem sibi collatam celaverit,
furti judicio condemnetur.
</p>
        </div3>
      </div1>

<div1>
        <head> <hi>De vestium lotione, de balneis, deque aliis curandis fratrum necessitatibus.</hi> </head>

<pb n="1383"/>
<div3>
          <head>9.</head>
          <p>
 Indumenta vestra secundum arbitrium praepositi
laventur, sive a vobis, sive a fullonibus, ne interiores
animae sordes contrahat mundae vestis nimius appetitus.
Lavacrum etiam corpori, cum infirmitatis necessitas
cogit, minime denegetur. Fiat sine murmure
de consilio medici, ita ut etiam si nolit, jubente praeposito
faciat quod faciendum est pro salute. Si autem
velit, et forte non expedit, suae cupiditati non obediatur:
aliquando enim etiam si noceat, prodesse tamen
creditur quod delectat. Denique si latens est dolor in
corpore, famulo Dei dicenti quid sibi doleat, sine dubitatione
credatur: sed tamen utrum sanando illi dolori,
quod delectat, expediat, si non est certum, medicus
consulatur. Nec eant ad balnea, sive quocumque
ire necesse fuerit, minus quam duo vel tres. Et ille
qui habet aliquo eundi necessitatem, cum quibus praepositus
jusserit, ire debebit. Aegrotantium cura, sive
post aegritudinem reficiendorum, sive aliqua imbecillitate
etiam sine febribus laborantium, uni alicui debet
injungi, ut ipse de cellario petat quod cuique
opus esse perspexerit. Sive autem qui cellario, sive
qui vestibus, sive qui codicibus praeponuntur, sine
murmure serviant fratribus suis. Codices certa hora
singulis diebus petantur: extra horam qui petierit,
non accipiat. Vestimenta vero et calceamenta quando
indigentibus fuerint necessaria, dare non differant sub
quorum custodia sunt quae poscuntur.
</p>
        </div3>
      </div1>

<div1>
        <head> <hi>De petenda venia, et offensis condonandis ex charitate.</hi> </head>
<div3>
          <head>10.</head>
          <p>
 Lites aut nullas habeatis, aut quam celerrime
finiatis, ne ira crescat in odium, et trabem faciat de
festuca, et animam faciat homicidam. Sic enim legitis: <hi>Qui odit fratrem suum, homicida est 
 <note>(I Joan. III,
15)</note>
          </hi>. Quicumque convicio vel maledicto, vel etiam
criminis objectu aliquem laesit, meminerit satisfactione
quantocius curare quod fecit, et ille qui laesus est, sine
disceptatione dimittere. Si autem invicem se laeserint,
invicem sibi debita relaxare debebunt, propter
orationes vestras; quas utique quanto crebriores habetis,
tanto saniores habere debetis. Melior est enim
qui quamvis ira saepe tentatur, tamen impetrare festinat
ut sibi dimittat, cui se fecisse agnoscit injuriam,
quam qui tardius irascitur, et ad veniam petendam
difficilius inclinatur. Qui non vult dimittere fratri,
non speret accipere orationis effectum: qui autem
nunquam vult petere veniam, aut non ex animo petit,
sine causa est in monasterio, etiamsi inde non projiciatur.
Proinde vobis a verbis durioribus parcite; quae
<pb n="1384"/>
si emissa fuerint ex ore vestro, non pigeat ex ipso ore
proferre medicamenta, unde facta sunt vulnera.
Quando autem necessitas disciplinae in moribus coercendis,
dicere vos verba dura compellit, si etiam ipsi
modum vos excessisse sentitis, non a vobis exigitur
ut a vobis subditis veniam postuletis, ne apud eos
quos oportet esse subjectos, dum nimium servatur
humilitas, regendi frangatur auctoritas: sed tamen
petenda est venia ab omnium Domino, qui novit etiam
eos quos plus justo forte corripitis, quanta benevolentia
diligatis. Non autem carnalis, sed spiritualis
inter vos debet esse dilectio.
</p>
        </div3>
      </div1>

<div1>
        <head> <hi>De obedientia praeposito exhibenda.</hi> </head>
<div3>
          <head>11.</head>
          <p>
 Praeposito tanquam patri obediatur; multo
magis presbytero qui omnium vestrum curam gerit.
Ut ergo cuncta ista serventur, et si quid servatum
minus fuerit, non negligenter praetereatur, sed ut
emendandum corrigendumque curetur, ad praepositum
praecipue pertinebit, ut ad presbyterum, cujus
est apud vos major auctoritas, referat quod modum
vel vires ejus excedit. Ipse vero qui vobis praeest,
non se existimet potestate dominante, sed charitate
serviente felicem. Honore coram vobis praelatus sit
vobis; timore coram Deo substratus sit pedibus vestris.
Circa omnes seipsum bonorum operum praebeat
exemplum <note>(Tit. II, 7)</note>. Corripiat inquietos, consoletur
pusillanimes, suscipiat infirmos, patiens sit ad omnes <note>(I Thess. V, 14)</note>;
disciplinam libens habeat, metuens
imponat. Et quamvis utrumque sit necessarium, tamen
plus a vobis amari appetat, quam timeri; semper
cogitans Deo se pro vobis redditurum esse rationem.
Unde vos magis obediendo, non solum vestri,
sed etiam ipsius miseremini; quia inter vos quanto
loco superiore, tanto in periculo majore versatur.
</p>
        </div3>
      </div1>

<div1>
        <head> <hi>De regulae liberali observantia et frequenti lectione.</hi> </head>
<div3>
          <head>12.</head>
          <p>
 Donet Dominus ut observetis haec omnia cum
dilectione, tanquam spiritualis pulchritudinis amatores,
et bono Christi odore de bona conversatione
fragrantes, non sicut servi sub lege, sed sicut liberi
sub gratia constituti. Ut autem vos in hoc libello
tanquam in speculo possitis inspicere, ne per oblivionem
aliquid negligatis, semel in septimana vobis legatur.
Et ubi vos inveneritis ea quae scripta sunt facientes,
agite gratias Domino bonorum omnium largitori:
ubi autem sibi quicumque vestrum videt
aliquid deesse, doleat de praeterito, caveat de futuro,
orans ut et debitum dimittatur, et in tentationem non
inducatur. Amen.

</p>
        </div3>
      </div1>
</body>
  </text>
</TEI>