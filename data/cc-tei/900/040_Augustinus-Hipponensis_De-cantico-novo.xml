<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De cantico novo</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeCaNo</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM.</head>
<div3>
          <head>1.</head>
          <p>
 <hi>Transitus a vetustate ad
<pb n="0677"/>novitatem.</hi> Omnis qui baptismum Christi desiderat,
vitam novam concupiscit. Transeat ergo a vetustate,
ut perveniat ad novitatem. Prius enim fuit testamentum
vetus, canticum vetus, homo vetus: nunc autem
testamentum novum, canticum novum, propter hominem
novum. Demonstremus hoc quod dicimus testimoniis
sanctarum Scripturarum. Jeremias propheta, <hi>Ecce,</hi> 
 inquit, <hi>dies veniunt, dicit Dominus, et consummabo
<pb n="0678"/>
super domum Juda testamentum novum <note>(Jerem.
XXXI, 31)</note>
          </hi>. David quoque propheta, <hi>Deus, canticum
novum cantabo tibi <note>(Psal. CXLIII, 9)</note>
          </hi>: et iterum, <hi>Cantate
Domino canticum novum <note>(Psal. XCV, 1)</note>
          </hi>. Apostolus
etiam Paulus, <hi>Exspoliantes,</hi> inquit, <hi>vos veterem hominem,
induite novum <note>(Coloss. III, 9, 10)</note>
          </hi>: et alibi, <hi>Vetera
transierunt, ecce facta sunt nova <note>(II Cor. V, 17)</note>
          </hi>.
Quae vetera transierunt? quae facta sunt nova? Si adsit
spiritualis auditor, non solum intelligit, verum etiam
<pb n="0679"/>
videt quae facta sunt nova. Si autem carnalis adsit, qui
totum per oculos carnis, nihil per aciem mentis intelligit,
irridens respondet: Rogo te, dic quae facta
sunt nova? Numquid aliud coelum respicio quam antea,
aut sidera in novum splendorem micantia? Nonne
iisdem cursibus sol peragit diem, eisdemque curriculis
luna peragit noctem? Numquid mare terminos
suos finesque transgressum est, aut terrae facies immutata
alia insolita germina procreavit? Nonne sicut
ex initio horis duodecim peragitur dies, eisdemque
crementis aestatis tempus, quibus detrimentis hiems
peragitur? Progenies quoque ipsa mortalium aliis decedentibus,
aliis succedentibus terminatos finiunt
dies. Cum ergo omnia, sicut ex initio constituta sunt,
ita concurrunt, suos motus finesque servantia; quid
est quod nobis praedicatur, <hi>Vetera transierunt, ecce
facta sunt nova?</hi> Responde, o Paule, talia de nobis
requirenti; et quia minus valeo ad respondendum, te
obsecro, responde pro me. Ecce audi Apostolum:
Quid quaeris, carnalis auditor, per oculos carnis respicere?
Erige mentis aciem, ut quod dicitur possis
intelligere, <hi>Vetera transierunt, ecce facta sunt nova.</hi> 
Quae vetera transierunt? quae facta sunt nova? <hi>Primus homo,</hi> 
 inquit, <hi>de terra, terrenus; secundus homo
de coelo, coelestis <note>(I Cor. XV, 47)</note>
          </hi>. Transiit Adam, homo
vetus factus ex limo: venit Christus, Deus homo missus
e coelo. Transiit vetustas mentium, accessit novitas
credentium: transiit vita carnalis, successit spiritualis.
An parva est novitas haec, ita demonstrata
per hominem Deum, ut moriendo susciperet vetustatem
tuam, resurgendo ostenderet novitatem tuam,
ascendendo firmaret claritatem tuam? Vetera transierunt:
quae vetera transierunt? Quod eratis filii
Adam, filii carnales. Nova accesserunt: quae nova?
Quod efficimini filii Dei, filii spirituales. Vetera transierunt;
terra eratis: ecce facta sunt nova; coeli jam
pene effecti estis. <hi>Coeli</hi> enim <hi>enarrant gloriam Dei <note>(Psal. XVIII, 1)</note>
          </hi>.
Non vobis impossibile videatur, quod
cum sitis terrestres, efficiamini coelestes. De terra
non facit coelum, qui de nihilo fecit terram et coelum?
Vetera transierunt; lapides colebatis: nova accesserunt;
Deum verum adoratis. Vetera transierunt;
transiit mortalitas: nova accesserunt; promissa est
immortalitas. Vetera transierunt; perierat omnis caro
per mulierem simul cum viro peccante: nova
accesserunt; reparata est caro, sine viro virgine pariente.
Vetera transierunt; transiit regio vetustatis:
nova accesserunt; succedit Jerusalem civitas coelestis
novitatis. Ad hanc civitatem novam pervenire cupitis,
qui nomina vestra conscribenda dedistis.
</p>
        </div3>
      </div2>

<div2>
        <head>CAPUT II.</head>
<div3>
          <head>2.</head>
          <p>
 <hi>Festinemus ad patriam. Navigii instructio.</hi> 
Eia, fratres mei, ardenter desideremus propriam
patriam; peregrinationem istam, quae nos ab
ea adhuc detinet, toleremus, non amemus: festinemus
tamen. Non est quare hic stare; nec invenis in
saeculo, quod jam possis amare. Ipse enim amor parentum,
conjugum, filiorum, facultatum, aut magnum
quibusdam incusserunt laborem, aut magnum pariunt
timorem: non est quare hic stare. Melius enim festinando
<pb n="0680"/>
appetimus sempiterna, quam hic remanendo
saeculi nos apprehendat ruina. Praeparemus sitarciam,
apprehendamus et ascendamus navem fidem simul
et crucem, nec desit anchora spes nostrae salutis,
extendamus funes diversas virtutes, vela charitatis
colligamus, invocemus ventum prosperum verbum
Dei; exhauriamus sentinam a peccatis, per eleemosynas
mundetur conscientia. Non impediatur hujus nostri
cursus navigii, operetur manibus ut possumus.
Manibus suis sentinam exhauriebat qui dicebat: <hi>Manibus
meis coram eo nocte, et non sum deceptus <note>(Psal.
LXXVI, 3)</note>
          </hi>. Non negligamus nostra peccata: minuta
sunt, sed multa sunt. Fluctus unus validus irruens obruit
navem, minaturque naufragium: humor autem
per rimas influens et in sentinam veniens, nisi subinde
siccetur, hoc idem facit. Ergo exhauriatur sentina,
non negligatur misericordia; quia eleemosyna a
morte linerat, et ipsa purgat peccata <note>(Tob. IV, 11)</note>.
Adsit nostra tutela Christi gratia, celeuma nostrum
dulce cantemus Alleluia; ut laeti ac securi ingrediamur
sempiternam ac felicissimam patriam. Non metuat
anima mare hoc magnum, saeculum scilicet, cujus
fluctus ac turbines sentimus inimicas saeculi potestates.
In Deo sperantes multi jam sancti hos fluctus
spreverunt, multi calcaverunt, multi super ejus aquas
ambulantes securi ad patriam pervenerunt. Sed exsurgit
ventus validus et magna tempestas, sua cujusque cupiditas.
Titubat fides in mari, clamet in te Petrus, Domine,
pereo: dabit manum mergenti, nec sinit perire ille qui
propter nos super aquas dignatus est ambulare <note>(Matth.
XIV, 25-32)</note>. Vide apostolum Paulum, hoc navigium
non solum demonstrantem, verum etiam ascendentem,
et quam plurimos invitantem. Quando dicebat, <hi>Habentes victum et tegumentum, his contenti simus <note>(I Tim. VI, 8)</note>
          </hi>;
quid aliud quam competentem sitarciam
imponendam esse monstrabat? Quando dicebat, <hi>Mihi autem absit gloriari, nisi in cruce Domini nostri
Jesu Christi per quem mihi mundus crucifixus est, et
ego mundo 
 <note>(Galat. VI, 14)</note>
          </hi>; navem ascendebat. Quando
dicebat, <hi>Induite vos sicut electi Dei, benignitate, humilitate,
longanimitate, mansuetudine <note>(Coloss. III, 12)</note>
          </hi>;
quid aliud quam funes extendebat? Quando dicebat, <hi>Manet fides, spes, charitas; major horum charitas <note>(I Cor. XIII, 13)</note>
          </hi>;
vela colligebat. Quando dicebat, <hi>Verbum Dei habitet in vobis abundanter 
 (Coloss III, 16)</hi>;
ventum prosperum invocabat. Quando dicebat, <hi>Infatigabiles
itaque, dum tempus habemus, operemur bonum
ad omnes <note>(Galat. VI, 10)</note>
          </hi>; et, <hi>Operantes propriis manibus
vestris <note>(I Thess. IV, 11)</note>
          </hi>: quid aliud quam sentinam
exhauriri praecipiebat? Quando dicebat, <hi>Gratia
salvi facti estis <note>(Ephes. II, 8)</note>
          </hi>; tutelam exorabat. Quando
dicebat, <hi>Iu psalmis et hymnis cantantes in cordibus
vestris Domino <note>(Id. V, 19)</note>
          </hi>; celeuma sanctum docebat.
Quando dicebat, <hi>Spe salvi facti sumus <note>(Rom. VIII, 24)</note>
          </hi>;
anchoram in cordibus credentium figebat. Quando dicebat,
<pb n="0681"/> <hi>Jerusalem qua sursum est, libera est, quae est
mater nostra 
 <note>(Galat. IV, 26)</note>
          </hi>; ipsam patriam demonstrabat.
Quando dicebat, <hi>Ubi est, mors, contentio tua?
Gratias Deo, qui dedit nobis victoriam per Dominum
nostrum Jesum Christum <note>(I Cor. XV, 55, 57)</note>
          </hi>; non adhuc
in mari periclitabatur, sed jam in propria patria laetabatur.
O optime gubernator, o pulcherrime magister
et doctor, docuisti, fecisti; et ideo celeriter pervenisti,
quia quae docuisti, prior ipse fecisti.
</p>
        </div3>
      </div2>

<div2>
        <head>CAPUT III.</head>
<div3>
          <head>3.</head>
          <p>
 <hi>De via terrestri ad patriam, et de
jumento opportuno.</hi> Si quis forte, ut assolet, refugit
navigium, et insolitos fluctus maris horrescit, desideratque
iter conficere, quo, etsi tardius, ad patriam
valeat pervenire; demonstrabo viam, imo ipsa se
demonstrat via. Ecce in Evangelio clamat Salvator, <hi>Ego sum via 
 <note>(Joan. XIV, 6)</note>
          </hi>. Habes viam, ambula,
sollicitus tamen doma jumentum tuum, carnem tuam;
ipsi enim insidet anima tua. Quomodo si in hac via
mortali jumento insideres, quod te gestiendo vellet
praecipitare; nonne ut securus iter ageres, cibaria
ferocienti subtraheres, et fame domares quod freno
non posses? Caro nostra jumentum nostrum est:
iter agimus in Jerusalem; plerumque nos rapit caro,
et de via conatur excludere. Tale ergo jumentum cohibeamus
jejuniis. Vide illum gubernatorem eumdemque
viatorem apostolum Paulum, vide illum jumentum
suum domantem. <hi>In fame,</hi> inquit, <hi>et siti, in jejuniis saepius <note>(II Cor. XI, 27)</note>
          </hi>,
 <hi>castigo corpus meum, et in servitutem redigo <note>(I Cor. IX, 27)</note>
          </hi>.
Ita ergo et tu, qui ambulare desideras,
doma carnem tuam, et ambula. Ambulas enim, si amas.
Non enim ad Deum passibus, sed affectibus currimus.
</p>
        </div3>
      </div2>

<div2>
        <head>CAPUT IV.</head>
<div3>
          <head>4.</head>
          <p>
 <hi>De ambulantium multiplici genere.</hi> 
Via ergo ista nostra ambulantes quaerit. Tria sunt
hominum genera quae odit: remanentem, retro redeuntem,
aberrantem. Ab his tribus generibus malis
Domino adjuvante vindicetur et defendatur gressus
noster. Jam vero cum ambulantes sumus, alius tardius
ambulat, alius celerius ambulat, tamen ambulant.
Excitandi sunt ergo remanentes, retro redeuntes
revocandi, errantes in viam ducendi, tardi exhortandi,
celeres imitandi. Qui non proficit, remansit in
via: qui forte a meliore proposito declinat ad id quod
deterius reliquerat, reversus est retro: qui fidem
deserit, a via erravit. Cum tardis sit nobis et cum celerioribus
ratio, cum ambulantibus tamen. Quis est
qui non proficit? Qui se putaverit esse sapientem;
qui dixerit, Sufficit mihi quod sum; qui non attenderit
eum qui dicit, <hi>Quae retro oblitus, in ea quae ante sunt
extentus, secundum intentionem sequor ad palmam vocationis
Dei in Christo Jesu <note>(Philipp. III, 13, 14)</note>
          </hi>.
Currentem se dixit, sequentem se dixit; non remansit,
non retro respexit: absit ut erraverit, quia viam
ipse docebat, qui et tenebat et ostendebat. Celeritatem
autem ejus ut imitaremur, ait: <hi>Imitatores mei
estote, sicut et ego Christi <note>(I Cor. XI, 1)</note>
          </hi>. Arbitramur
ergo nos, dilectissimi, in via vobiscum ambulare: si
tardi sumus, praevenite nos; non invidemus, quaerimus
quos sequamur. Si autem nos putatis celeriter
<pb n="0682"/>
ingredi, currite nobiscum: unum est ad quod omnes
festinamus, et qui tardius et qui celerius ambulamus.
Qui sunt et retro redeuntes? Qui ex continentia revertuntur
in immunditiam, qui ex sancto et singulari
bono proposito virginitatis divertuntur in turpitudines
voluptatis, et corrupta mente corrumpunt simul
et carnem. Hos increpat apostolus Petrus, dicens: <hi>Melius illis erat non cognoscere viam salutis, quam cognoscentes
retro respicere 
 <note>(II Petr. II, 21)</note>
          </hi>. O malum,
retro respicere! Uxor enim Loth, quae liberata a
Sodomitis, contra praeceptum retro respexit, quod
evaserat perdidit. Nec immerito in statuam salis repente
conversa est <note>(Gen. XIX, 26)</note>, nisi ut fatuos suo
etiam exemplo condiret. Qui sunt et aberrantes?
Omnes haeretici, qui relicta veritatis via errando per
desertum latrocinantur, et animas captant in peccatis,
praepediuntque ne quis ad patriam valeat pervenire:
effecti lupi semitarii induti ovina pelle, cum sint intus
lupi rapaces; praedicantes Christum viam, et qui
eos sequuntur ducentes ad mortem.
</p>
        </div3>
      </div2>

<div2>
        <head>CAPUT V.</head>
<div3>
          <head>5.</head>
          <p>
 <hi>Quo discerni possit falsa praedicatio
a vera.</hi> Hic si aliquis dicat, Quid ego faciam non
invenio: ecce homo Christum praedicat, viam praedicat,
Christi se dicit esse discipulum, veritatem se dicit
annuntiare, quare non sequar talia praedicantem?
respondeo, Quia aliud ejus habet lingua, aliud conscientia.
Unde novi, inquis? numquid ego conscientias
discutere possum? Christum ab eo audio: quod
audio, hoc credo, hoc teneo. Non te seducat filius
falsitatis, si filius es veritatis. Disce jam, christiane,
qui Christum desideras et audire et videre. Si quis
tibi Christum praedicat, attende et considera qualem
praedicet, ubi praedicet. Christus enim veritas est <note>(Joan. XIV, 6)</note>,
per Scripturas sanctas praedicatur;
non in angulis, non occulte, sed palam, publice. <hi>In
sole</hi> enim <hi>posuit tabernaculum suum <note>(Psal. XVIII, 6)</note>
          </hi>;
hoc est, in manifesto collocavit Ecclesiam suam. Jam
hic respice illum qui tibi Christum praedicat, dicat
qualem Christum praedicet.
</p>
        </div3>
      </div2>

<div2>
        <head>CAPUT VI.</head>
<div3>
          <head>6.</head>
          <p>
 <hi>Manichaeorum error.</hi> Ecce haereticus
manichaeus, qui per suam doctrinam promittit
introducere te in veritatem, ipsum Christum dicit
esse fallacem. Non habuit, inquit, verum corpus:
phantasma fuit, spiritus fuit. Et hoc in illo fuisse negat
nequissimus manichaeus. O pessime haeretice
manichaee, si credere non vis Veritatem dicentem
discipulis suis, <hi>Palpate, et videte, quia spiritus ossa et
carnem non habet, sicut me videtis habentem <note>(Luc.
XXIV, 39)</note>
          </hi>. Si credere non vis, ut dixi, Veritati, Judaeo
crede crucifigenti. Nam cum tu dicis, Christus
Deus fuit, non homo; Judaeus dicit, Non fuit Deus,
sed homo. Catholica utrosque convincens, Ego, ait,
verum teneo, quod Christus et Deus est et homo. Tu
autem, manichaee, unde probas Christum spiritum
fuisse? Spiritus alapas accepit? spiritus spineam coronam
portavit? spiritus sibi crucem bajulavit? Si
spiritus fuit, cujus vestimenta milites diviserunt?
Si spiritus fuit, quomodo cum traderet spiritum, corpus
ejus prope dimidium diem exanime pependit in
<pb n="0683"/>
cruce? Si spiritus fuit, quomodo latus ejus perforatum
est lancea? quomodo susceptus est a Joseph sepeliendus,
quomodo sepulcro est conditus? Omnia
ista spiritus pati non potest. Sicut de eo antea per
Prophetas praedictum est, ita et factum. Erras tu
nimis, falsitas; in omnibus te superat veritas. Ergone,
haeretice, ut doces, Veritas mentita est, et tu verum
praedicas? Et ubi hoc praedicas? In absconso,
in occulto. Si veritate fulcitur praedicatio tua, publica
sit doctrina tua. Demonstra mihi Ecclesiam tuam.
Sed novimus quid agatis decepti et deceptores. Apostolus
Paulus vos prodidit dicens: <hi>Quae enim occulte
fiunt ab eis, turpe est etiam dicere <note>(Ephes. V, 12)</note>
          </hi>. Nobis
turpe est dicere, sed vos non quiescitis agere.
Manifesta est ignominia vestra, nudata est turpitudo
vestra; ex confessione simul et scriptura vestra,
omnibus palam facta est turpis doctrina vestra: utinam
aliquando corrigantur corda vestra!
</p>
        </div3>
      </div2>

<div2>
        <head>CAPUT VII.</head>
<div3>
          <head>7.</head>
          <p>
 <hi>Error Arianorum.</hi> Alii haeretici
Ariani ipsam viam Christum, per quam
itur ad Patrem, secundum divinitatem nolunt esse
aequalem Patri. Et cum ipse dicat, <hi>Ego et Pater
unum sumus <note>(Joan. X, 30)</note>
          </hi>; illi dicunt, Si missus est
Christus, minor est: major est utique qui mittit, illo
qui mittitur. Haec argumentatio est humana, non
auctoritas divina. Alia est operatio Trinitatis, quam
tu, haeretice, non assequeris, qui carnaliter sapis.
Mundum enim cor non habes, nec ad Deum. Christus
enim in quantum hominem suscepit, missus dicitur:
in quantum Deus est, aequalis est Patri. Nam quo eum
Pater mitteret, ubi ipse cum Filio non esset? Aut
quo Filius venisset, ubi non simul cum Patre esset
ille qui dicit, <hi>Ego in Patre, et Pater in me est;</hi> et, <hi>Philippe, qui vidit me, vidit et Patrem 
 <note>(Id. XIV, 10,
9)</note>
          </hi>: et qui per prophetam dicit, <hi>Coelum et terram ego
impleo <note>(Jerem. XXIII, 24)</note>
          </hi>; et de quo Salomon ait, <hi>Attingit a fine usque ad finem fortiter, et disponit omnia
suaviter. Attingit ubique propter suam munditiam <note>(Sap. VIII, 1, et VII, 24)</note>
          </hi>?
Sed tu, haeretice, ideo dicis
majorem esse qui mittit, minorem qui mittitur,
quia temporum spatia cogitas. Sed multum erras,
illi assignare tempora per quem facta sunt tempora.
Si Patrem confiteris Deum, Deum Filium, aeternumque
credis et Patrem et Filium; noli minorem facere
Filium in eo quod fecit te, quia ideo minor factus
est, ut redimeret te. Sed ipse, inquis, dixit, <hi>Pater major me est 
 <note>(Joan. XIV, 28)</note>
          </hi>. Intellige secundum
susceptum hominem, et deponis errorem. Secundum
hoc dicit, <hi>Pater major me est,</hi> secundum quod
de eo ait propheta, <hi>Minorasti eum paulo minus ab
angelis <note>(Psal. VIII, 6)</note>
          </hi>. Tu autem dic, secundum
quid eum minorem asseris? Si secundum potestatem: <hi>Pater non judicat quemquam, sed Filius 
 <note>(Joan. V, 22)</note>
          </hi>.
Si secundum opera: <hi>Omnia per Filium facta sunt.</hi> 
Si secundum tempus hoc credis de Deo tuo, quia sicut
tu major es filio tuo, ita ille filio suo: avertat
hoc Deus ab auribus fidelium; indigna sunt ista credere
de Deo. Si enim Filius secundum deitatem Dei
Verbum est, sicut evangelista Joannes narrat, <hi>In
<pb n="0684"/>
principio erat Verbum, et Verbum erat apud Deum, et
Deus erat Verbum <note>(Joan. I, 3, 1)</note>
          </hi>; fuit aliquod tempus
quando Pater fuit sine Verbo, aut fuit aliquod
principium ante ipsum principium, quoniam ipse Filius
dixit se esse principium? Interrogantibus quippe
Judaeis, <hi>Tu quis es?</hi> respondit, <hi>Principium <note>(Id. VIII,
25)</note>
          </hi>. Ergo et illud quod in Genesi scriptum est, <hi>In
principio fecit Deus coelum et terram <note>(Gen. I, 1)</note>
          </hi>, intelligitur
in Filio, qui est principium. Sic ergo semper
Deus Pater, semper Deus Filius; quia nec ille
aliquando non Pater, nec iste aliquando non Filius.
Non enim ut Pater generaret Filium, minuit se ipsum:
sed ita genuit de se alterum qualem se, ut totus maneret
in se. Spiritus autem sanctus non praecedit
unde procedit, sed integer de integro, nec minuit
eum procedendo, nec auget haerendo. Et haec tria
unus Deus, de quo propheta dicit: <hi>Tu es Deus solus
magnus <note>(Psal. LXXXV, 10)</note>
          </hi>. Tu autem, haeretice,
compone gradus, separa Trinitatem: fac patrem
majorem, Filium minorem, Spiritum sanctum sequentem.
Sed jam de Filio, quod aequalis sit Patri, aliqua
diximus, et quod occurrit, diximus: audi et de Spiritu
sancto, quem minorem vis esse Patre et Filio.
Nempe Spiritus sanctus ipse Spiritus est Dei. Audi
et ipse quod simul sit cum Patre et Filio, et ubique
sit totus. <hi>Deus,</hi> inquit Joannes Apostolus, <hi>Spiritus
est <note>(Joan. IV, 24)</note>
          </hi>. Et ipse Filius per prophetam ait, <hi>Spiritus Domini super me 
 <note>(Isai. LXI, 1)</note>
          </hi>: non ait,
post me, ut sequentem eum faceret, vel minorem;
sed ait, <hi>super me.</hi> Unde et angelus Gabriel ad Mariam: <hi>Spiritus sanctus,</hi> 
 inquit, <hi>superveniet in te <note>(Luc.
I, 35)</note>
          </hi>. David quoque propheta: <hi>Quo ibo a Spiritu tuo,
et a facie tua quo fugiam? Si ascendero in coelum, tu
ibi es, si descendero in abyssunt, tu ades <note>(Psal. CXXXVIII,
7 et 8)</note>
          </hi>. Ergo si Spiritus Dei et in coelo et in terra et
in inferno adest cum illo qui dicit, <hi>Coelum et terram
ego impleo <note>(Jerem. XXIII, 24)</note>
          </hi>; ergo Trinitas unus est
Deus. Sed audi adhuc, haeretice, unde convincaris,
quod Trinitas unus sit Deus. In ipso principio libri
Geneseos, quod diximus, scriptum est, <hi>In principio
fecit Deus coelum et terram.</hi> Ecce Deus Pater, et principium
Filius, secundum quod se dixit esse principium.
Si autem et Spiritum sanctum quaeris: <hi>Spiritus,</hi> 
inquit, <hi>Dei superferebatur super aquas.</hi> Cum ergo in
consequentibus legitur, <hi>Dixit Deus, Fiat lux;</hi> et, <hi>Finxit
Deus de terra;</hi> et, <hi>Fecit Deus:</hi> hoc demonstratur
quod inseparabilia sunt opera Trinitatis. Evidentius
hoc in consequentibus demonstratur. Nam cum ventum
esset ad id ut homo formaretur, ait Scriptura: <hi>Et dixit Deus, Faciamus hominem ad imaginem et similitudinem
nostram.</hi> 
 Non dixit, Faciam ad imaginem
et similitudinem meam, ut solus Pater intelligeretur;
nec dixit, Fiat, ut Filio veluti juberet facere, per
quem facta sunt omnia; nec dictum est, Fecerunt,
ut singuli singula in eo conferrent opera sua: sed
cum diceretur, <hi>Faciamus hominem ad imaginem et
similitudinem nostram,</hi> ut Trinitas unus Deus intelligeretur;
<pb n="0685"/>
statim subjunctum est, <hi>Et fecit Deus hominem,
ad imaginem suam fecit illum <note>(Gen. I)</note>
          </hi>. Ecce
per Scripturas sanctas Trinitas unus Deus praedicatur;
arianus convictus aliquando confundatur. Sed
audi adhuc, haeretice, apostolum Paulum convincentem
te et docentem me, audi quid de Deo Filio dicat: <hi>Cum,</hi> 
 inquit, <hi>in forma Dei esset, non rapinam arbitratus
est esse aequalis Deo <note>(Philipp. II, 6)</note>
          </hi>. Ille eum praedicat
aequalem, tu eum asseris minorem. Cui credendum
est, Apostolo, an tibi? tibi quem totus orbis abjecit,
an illi quem totus mundus suscepit? Cedat igitur vel
sero convicta perversitas tua, quia jam totum mundum
possedit evangelica et apostolica doctrina.
</p>
        </div3>
      </div2>

<div2>
        <head>CAPUT VIII.</head>
<div3>
          <head>8.</head>
          <p>
 <hi>Pelagianorum haeresis.</hi> Alia quoque
spelunca latronum non bonorum, haereticorum
Pelagianorum, et demonstranda est et cavenda: haec
est enim eorum perversa doctrina. Cum Scriptura
dicat, <hi>Maledictus homo qui spem suam ponit in homine <note>(Jerem. XVII, 5)</note>
          </hi>;
et, <hi>Qui gloriatur, in Domino glorietur <note>(I Cor. I, 31)</note>
          </hi>:
isti contra, hoc maledictum hominem
non incurrere promittunt, si de se praesumpserit,
vel in se ipso gloriatus fuerit. Sed quid contra hos
multa dicamus? Hoc promisit et pater illorum diabolus
illi primo homini: <hi>Non morte,</hi> inquit, <hi>morieris,
eritis sicut dii.</hi> Deum contempsit, serpenti credidit,
et quod acceperat perdidit. Si tunc ille homo non
fuit cautus, nunc homo caveat vel expertus. Odit
Deus praesumptores de viribus suis. Quid enim valeat
liberum arbitrium non adjutum, in ipso Adam demonstratum
est. Ad malum sufficit sibi; ad bonum
non, nisi adjuvetur a Deo. Primus enim ille homo
accepit liberum arbitrium rectum, et posuit ante eum
Deus, sicut Scriptura dicit, <hi>ignem et aquam: ad quod
volueris,</hi> inquit, <hi>porrige manum tuam <note>(Eccli. XV, 17)</note>
          </hi>.
Elegit ignem, reliquit aquam. Videte justum judicem.
Quod elegit homo liber, accepit: malum voluit, hoc
illum secutum est. Videte rursum illum justum judicem
misericordiam facientem. Cum videret quod
homo totam stirpem suam, male usus libero voluntatis
arbitrio, in se tanquam in radice damnasset;
ipse non rogatus de coelo descendit, et hominem
superbia pereuntem, sua humilitate sanavit: errantes
perduxit ad viam, peregrinos perducit ad patriam.
Non ergo glorietur humana natura de se, sed in eo
glorietur qui fecit se.
</p>
        </div3>
      </div2>

<div2>
        <head>CAPUT IX.</head>
<div3>
          <head>9.</head>
          <p>
 <hi>Haeretici una voce confunduntur.</hi> 
Jam vero caeterae sectae haereticorum Christum viam
praedicantium, sed longe a via errantium, una voce
<pb n="0686"/>
ipsius verae viae convincuntur atque confunduntur
dicentis: <hi>Multi mihi dicent in illo die, Domine, Domine,
nonne in tuo nomine prophetavimus, et in tuo
nomine daemonia ejecimus, et in tuo nomine virtutes
multas fecimus? Et tunc dicam eis, Non novi vos:
recedite a me, omnes qui operati estis iniquitatem <note>(Matth. VII, 22 et 23)</note>
          </hi>.
Ideo operati estis iniquitatem,
quia Ecclesiae meae perturbastis unitatem.
</p>
        </div3>
      </div2>

<div2>
        <head>CAPUT X.</head>
<div3>
          <head>10.</head>
          <p>
 <hi>Exhortatur baptizandos ut recta
tendant ad patriam.</hi> Vos autem, fidelia germina sanctae
matris Ecclesiae catholicae per universum mundum
diffusae, fugite omnes haereses. Si quis aliud
evangelizaverit vobis, anathema sit <note>(Galat. I, 9)</note>. Rectos
cursus facite pedibus vestris: non declinetis
nec ad dexteram praesumendo, nec ad sinistram desperando.
Currite velociter rectam viam: ipsa enim
vos perducit ad patriam; ad illam patriam cujus
cives Angeli sunt, cujus templum Deus, cujus splendor
Filius, cujus charitas Spiritus sanctus; civitas
sancta, civitas beata; civitas ubi nullus perit amicus,
quo nullus admittitur inimicus; ubi nullus moritur,
quia nullus oritur; nullus infirmatur, quia incorrupta
salute laetatur. Cum illuc venerimus, non ibi
esuriemus aut sitiemus: visio ipsa satietas nostra
erit. Non ibi dormiemus, quia non ibi laborabimus.
Nulla cujuslibet rei necessaria erit refectio, ubi nulla
erit defectio. Vivemus, regnabimus, laetabimur. Si
tantum delectat cum de ea loquimur, quid erit et
videre? Videre Deum, vivere cum Deo, vivere de
Deo. Vita enim nostra erit laudare Deum, et sine
defectu amare. <hi>Beati</hi> enim, ait propheta, <hi>qui habitant
in domo tua, Domine; in saecula saeculorum laudabunt
te <note>(Psal. LXXXIII, 5)</note>
          </hi>. Fratres dilectissimi, si
cum navigantibus laboravimus, et viatoribus ducatum
praebuimus, si devias fauces latronum, hoc est
haereticorum, sollicite demonstravimus, si ipsam
patriam coelestem declaratam atque demonstratam
jam cernitis oculis cordis vestri; reddite nobis fructum
laboris nostri. Reddite, fratres, reddite, exigimus
a vobis. Talis est enim merces nostra, quam a
vobis exigimus, ut nec nos pudeat petere, nec vos
pigeas erogare. Hoc quod exigimus, erogando cumulabitis
magis, quam detrimentum patiemini, si non
erogaveritis. Quae est ergo merces nostra? Non quaerimus
aurum vestrum, non argentum vestrum, non
nummum vestrum, nec quidquam de rebus vestris:
sed merces nostra est, ut in illo sancto fonte adjuvetis
nos orationibus vestris.

</p>
        </div3>
      </div2>
</body>
  </text>
</TEI>