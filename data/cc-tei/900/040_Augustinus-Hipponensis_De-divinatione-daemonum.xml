<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De divinatione daemonum</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1841</date>
              </publicationStmt>
          <seriesStmt>
           <title>Patrologia Latina, vol. 40</title>
           <idno>AugHip.DeDiDa</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De divinatione daemonum</head>

<p>Divinationes daemonum et quae ad eorum cultum pertinent, non ideo recte fieri, quia nisi Deo sinente non fiunt. Unde
sint illae daemonum divinationes, curve interdum verae, licet plerumque falsae.</p>


<div2>
          <head>CAPUT PRIMUM.</head>
<div3>
            <head>1.</head>
            <p>
 <hi>Occasio scribendi hujus libri.
<pb n="0581"/>Non statim rectum quod Deus permittit. In rebus etiam
ad religionis cultum pertinentibus permitti a Deo quae
ipsi displicent.</hi> Quodam die in diebus sanctis Octavarum,
cum mane apud me adessent multi fratres
laici Christiani, et in loco solito consedissemus,
ortus est sermo de religione Christiana adversus praesumptionem
et tanquam miram et magnam scientiam
Paganorum; quem recordatum atque completum litteris
mandandum putavi, non expressis contradicentium
personis, quamvis Christiani essent, et magis
contradicendo quaerere viderentur quid Paganis responderi
oporteret. Cum ergo de divinatione daemonum
quaereretur, et affirmaretur praedixisse nescio
quem, eversionem templi Serapis, quae in Alexandria
facta est; respondi, non esse mirandum si istam eversionem
templi et simulacri sui imminere daemones,
et scire et praedicere potuerunt, sicut alia multa,
quantum eis nosse et praenuntiare permittitur.</p>
          </div3>
<div3>
            <head>2.</head>
            <p>
 Et cum mihi referretur, Non ergo sunt malae
divinationes hujusmodi, nec Deo displicent; alioquin
omnipotens et justus ista fieri non permitteret, si
mala et injusta essent: respondi, non ideo haec videri
justa debere, quod ea fieri permittit omnipotentissimus
<pb n="0582"/>
et justissimus Deus: nam et alia multa manifestissime
injusta fieri, sicut homicidia, adulteria, furta,
rapinas, et caetera hujusmodi, quae quamvis justo
Deo, eo quod injusta sunt, sine dubitatione displiceant;
idem tamen omnipotens ea fieri certa judicii
sui ratione permittit; non utique impune, sed ad eorum
damnationem, a quibus fiunt quae displicent
justo.</p>
          </div3>
<div3>
            <head>3.</head>
            <p>
 Et cum e contrario diceretur, non quidem esse
dubitandum quod omnipotens et justus sit Deus: sed
haec humana peccata, quae contra societatem hominum
fierent, non eum curare dum fierent, propterea
ea posse fieri; quae utique fieri non possent, si omnipotens
non sivisset: illa vero quae ad ipsum religionis
cultum pertinent, nullo modo ab eo credendum esse
contemni; ac per hoc fieri non potuisse, nisi ei placuissent,
et ideo ea mala putari non oportere: ad hoc
quoque respondi: Nunc ergo ei displicent, cum templa
et simulacra evertuntur, et illa Gentium sacrificia,
si facta fuerint, puniuntur. Sicut enim dicitur
non ea fieri potuisse, nisi Deo placuissent, et ideo
bona putanda, quoniam justo placent; ita dici potest
non ea prohiberi, everti, puniri potuisse, nisi Deo displicerent:
ac per hoc si tunc ideo recte fiebant, quia
<pb n="0583"/>
justo Deo placere hinc ostendebantur, quod ab illo
fieri sinebantur; ideo nunc inique fiunt, quia Deo
displicere hinc ostenduntur, quod ea vel jubet vel
permittit everti.
</p>
          </div3>
        </div2>

<div2>
          <head>CAPUT II.</head>
<div3>
            <head>4.</head>
            <p>
 <hi>Sacrificia Paganorum non ideo putanda
bona, quia ea fieri Deus non impedivit. Permissa
esse ab omnipotente, quae ab eodem justo improbarentur.
Pontificales libri sacrorum profanorum. Quid hactenus
compertum, quid tractandum deinceps.</hi> Contra hoc dictum
est, injusta quidem esse nunc ista, non tamen
mala; et ideo injusta, quia contra leges quibus prohibentur
fiunt; ideo autem non mala, quia si mala essent,
nunquam Deo utique placuissent: porro si nunquam
placuissent, nunquam et facta essent, illo non
sinente qui omnia potest, et qui talia non contemneret;
quando tam magna sunt, ut contra ipsam religionem
qua Deus colitur fierent, si male fierent. Hic
ego: Si propterea, inquam, mala non sunt, quia Deo
placere hinc probantur, quod ea fieri sinit omnipotens;
quomodo erit bonum quod fieri prohibentur et
evertuntur? Si autem bonum non est quod evertuntur
quae Deo placent, hoc fieri non sineret omnipotens;
quia et hoc contra religionem fit qua colitur
Deus, si ea quae Deo placent ab hominibus evertuntur.
Si autem hoc ut male fiat permittit omnipotens, non
ideo putanda sunt illa bona quod ea fieri permisit
omnipotens.</p>
          </div3>
<div3>
            <head>5.</head>
            <p>
 Dictum contra est, concedendum esse nunc ista
recte non fieri, imo ideo prorsus jam non fieri, quod
omnipotenti nunc displicent; verumtamen placuisse
cum fierent: nos enim nescire unde tunc placuerint,
nunc autem unde displiceant; dum tamen certum sit,
nec tunc fieri potuisse nisi placuissent omnipotenti,
nec nunc cessasse nisi displicuissent omnipotenti. Ad
hoc ego: Cur ergo, inquam, et nunc talia clanculo
fiunt, quae vel perpetuo delitescunt, vel deprehensa
puniuntur, si nihil horum fieri sinit omnipotens, nisi
quod ei justo placet, cum justo quod injustum est
placere non possit? Contra hoc dictum est, nunc omnino
talia non fieri: Sacra enim illa, inquit, non
fiunt, quae pontificalibus conscripta sunt libris: ea
quippe tunc recte fiebant, ea tunc Deo placere demonstrabantur,
eo ipso quod ab omnipotente ac justo
fieri sinebantur: si quid autem nunc prohibitorum
sacrificiorum fit occulte atque illicite, non est
illi pontificali sacrificiorum generi comparandum,
sed in eo deputandum, quod etiam nocturno fit tempore;
cum haec omnia illicita ipsis pontificalibus libris
certum sit prohiberi atque damnari. Hic respondi:
Cur ergo vel talia permittit Deus fieri, si nihil horum
malefactorum contemnit quae contra religionem
fiunt; cum praesertim haec eum curare hinc etiam
cogantur concedere qui pontificales libros magni aestimant,
quod ea quae his libris prohibentur, utique prohiberi
divinitus asserunt? Quomodo ergo divinitus
prohibentur, nisi quia displicent Deo, quae utique prohibendo
non solum sibi displicere, verum etiam curare
se ostendit, neque omnino contemnere? Unde
colligitur quod Deus aliquid et improbet justus, et
<pb n="0584"/>
tamen permittat omnipotens.</p>
          </div3>
<div3>
            <head>6.</head>
            <p>
 Haec cum dicta essent, concessum est non ideo
putandum aliquid juste ac bene fieri, quia hoc omnipotens,
quamvis ei displiceat, fieri tamen sinit; fatendumque
esse etiam illa mala quae contra religionem
qua colitur Deus fiunt, et displicere Deo justo, et
ratione judicii ejus ab omnipotente permitti: sed
aliud jam esse tractandum, unde sint divinationes
vel daemonum, vel quilibet illi sint quos deos Pagani
vocant: videndum enim esse ne forte, non quidem
propterea haec bona putanda sint, quia ea fieri permittit
omnipotens; sed ideo quia tam magna sunt, ut
non nisi Dei potentiae tribuenda esse videantur. Ad
hoc me postea responsurum esse promisi, quoniam
tunc hora prodeundi ad populum jam nos urgebat:
nec distuli, cum spatium datum est scribendi, et
illa retexere, et ista subtexere.
</p>
          </div3>
        </div2>

<div2>
          <head>CAPUT III.</head>
<div3>
            <head>7.</head>
            <p>
 <hi>Daemonum divinatio tribus ex causis.
Acrimonia sensus, celeritate motus, et diuturna rerum
experientia praepollent. Non ideo daemones praeponendos
esse hominibus.</hi> Daemonum ea est natura, ut
aerii corporis sensu terrenorum corporum sensum
facile praecedant; celeritate etiam propter ejusdem
aerii corporis superiorem mobilitatem non solum
cursus quorumlibet hominum vel ferarum, verum
etiam volatus avium incomparabiliter vincant. Quibus
duabus rebus quantum ad aerium corpus attinet praediti,
hoc est, acrimonia sensus et celeritate motus,
multa ante cognita praenuntiant vel nuntiant, quae
homines pro sensus terreni tarditate mirentur. Accessit
etiam daemonibus per tam longum tempus quo
eorum vita protenditur, rerum longe major experientia,
quam potest hominibus propter brevitatem
vitae provenire. Per has efficacias quas aerii corporis
natura sortita est, non solum multa futura praedicunt
daemones, verum etiam multa mira faciunt. Quae quoniam
homines dicere ac facere non possunt, eos dignos
quidam quibus serviant et quibus divinos honores
deferant, arbitrantur, instigante maxime vitio
curiositatis, propter amorem felicitatis falsae atque
terrenae et excellentiae temporalis. Qui autem se ab
his cupiditatibus mundant, nec eis se fallendos capiendosque
 permittunt, sed inquirunt et amant aliquid
quod eodem modo semper est, cujus participatione
beati sint; primum considerant non ideo sibi
praeponendos esse daemones, quod acriore sensu corporis
praevalent, aerii scilicet, hoc est subtilioris elementi:
quia nec in ipsis terrenis corporibus bestias
sibi praeponendas putant, quae acrius multa praesentiunt;
velut sagacem canem, quia latentem feram olfactu
acerrimo sic invenit, ut ad eam capiendam ducatum
quemdam homini praebeat, non utique prudentiore
<pb n="0585"/>
intellectu animi, sed acutiore corporis sensu;
vel vulturem, quia projecto cadavere ex improvisa
longinquitate advolat; nec aquilam, quia sublimiter
volans de tanto intervallo sub fluctibus natantem piscem
dicitur pervidere, et graviter aquis illisa exertis
pedibus atque unguibus rapere: nec alia multa
animantium genera, quae inter herbas saluti suae noxias
pascendo circumerrant, nec aliquid eorum quo
laedantur attingunt; cum eas homo vix experiendo
cavere didicerit, et multa innoxia quod sint inexperta
formidet. Unde conjicere facile est, quanto possit in
aeriis corporibus sensus acrior esse: nec ideo tamen
daemones, qui eo praediti sunt, bonis hominibus praeponendos
prudens quisque censuerit. Hoc et de corporum
celeritate dixerim: et hac enim praestantia,
non solum a volucribus homines, verum etiam a
multis quadrupedibus ita superantur, ut in eorum
comparatione plumbei deputandi sint; nec tamen ideo
sibi haec animantium genera existimant praeponenda,
quibus capiendis, mansuefaciendis, atque in suae voluntatis
usum commodumque redigendis, non vi corporis,
sed rationis imperitant.
</p>
          </div3>
        </div2>

<div2>
          <head>CAPUT IV.</head>
<p> <hi>Mira quaedam etsi daemones faciunt,
contemnendi.</hi> Illam vero tertiam daemonum potentiam,
quod diuturna rerum experientia quemadmodum praenoscant
atque praenuntient multa didicerunt, ita contemnunt
qui haec vigilanter curant a verissimae lucis
veritate discernere, ut nec malos senes plura expertos,
et ob hoc quasi doctiores, ideo probi adolescentes
sibi antecellere existiment; nec medicos, nec nautas,
nec agricolas, quos pravae voluntatis et iniquis
moribus viderint, ideo sibi putent esse praeferendos,
quod illi de valetudinibus, illi de tempestatibus, illi
de arbustorum frugumque generibus multa ita praenuntiant,
ut harum rerum inexperto divinare videantur.</p>
<div3>
            <head>8.</head>
            <p>
 Quod vero non solum daemones quaedam futura
praedicunt, verum etiam quaedam mira faciunt, pro
ipsa utique sui corporis excellentia, cur non contemnatur
a prudentibus, cum plerumque iniqui ac perditi
homines ita exerceant corpora sua, tantaque diversis
artibus possint, ut ea qui haec nesciunt nec
aliquando viderunt, etiam narrata vix credant? Quam
multa funambuli caeterique theatrici artifices, quam
multa opifices maximeque mechanici miranda fecerunt?
Num ideo meliores sunt bonis et sancta pietate
praeditis hominibus? Quae ideo commemoravi, ut qui
haec sine pervicacia et sine vana resistendi animositate
considerat, simul cogitet, si de subjacente crassiore
materia vel sui quisque corporis, vel terrae et
aquae, lapidum atque lignorum metallorumque variorum,
tanta quidam homines possunt, ut eos illi qui
haec non possunt, plerumque stupendo, in sui comparatione
divinos vocent, cum quidam illorum sint artibus
potentiores, quidam istorum moribus meliores;
quanto majora et mirabiliora pro subtilissimi corporis,
id est, aerii facultate ac facilitate daemones possint, cum
tamen sint voluntatis pravitate, maximeque superbiae
<pb n="0586"/>
fastu et invidentiae malitia spiritus immundi atque
perversi? Quantum autem valeat aeris elementum,
quo eorum corpora praevalent, ad multa visibilia invisibiliter
molienda, movenda, mutanda atque versanda,
longum est nunc demonstrare; et puto quod
vel mediocriter consideranti facile occurrat.
</p>
          </div3>
        </div2>

<div2>
          <head>CAPUT V.</head>
<div3>
            <head>9.</head>
            <p>
 <hi>Unde daemones praenuntient ventura.</hi> 
Quae cum ita sint, primum sciendum est, quoniam
de divinatione daemonum quaestio est, illos ea
plerumque praenuntiare quae ipsi facturi sunt. Accipiunt
enim saepe potestatem et morbos immittere, et
ipsum aerem vitiando morbidum reddere, et perversis
atque amatoribus terrenorum commodorum malefacta
suadere; de quorum moribus certi sunt quod
sint eis talia suadentibus consensuri. Suadent autem
miris et invisibilibus modis, per illam subtilitatem
suorum corporum corpora hominum non sentientium
penetrando, seseque cogitationibus eorum per quaedam
imaginaria visa miscendo, sive vigilantium sive
dormientium. Aliquando autem non quae ipsi faciunt,
sed quae naturalibus signis futura praenoscunt, quae
signa in hominum sensus venire non possunt, ante
praedicunt. Neque enim quia praevidet medicus quod
non praevidet ejus artis ignarus, ideo jam divinus
habendus est. Quid autem mirum, si quemadmodum
ille in corporis humani vel perturbata vel modificata
temperie seu bonas seu malas futuras praevidet valetudines;
sic daemon in aeris affectione atque ordinatione
sibi nota, nobis ignota, futuras praevidet
tempestates? Aliquando et hominum dispositiones,
non solum voce prolatas, verum etiam cogitatione
conceptas, cum signa quaedam ex animo exprimuntur
in corpore, tota facilitate perdiscunt: atque hinc
etiam multa futura praenuntiant, aliis videlicet mira,
qui ista disposita non noverunt. Sicut enim apparet
concitatior animi motus in vultu, ut ab hominibus
quoque aliquid forinsecus agnoscatur, quod intrinsecus
agitur: ita non debet esse incredibile, si etiam
leniores cogitationes dant aliqua signa per corpus,
quae obtuso sensu hominum cognosci non possunt,
acuto autem daemonum possunt.
</p>
          </div3>
        </div2>

<div2>
          <head>CAPUT VI.</head>
<div3>
            <head>10.</head>
            <p>
 <hi>Divinatio daemonum quam distans
ab altitudine prophetiae divinae. Daemones plerumque
falli et fallere. Quomodo falluntur. Quomodo
fallunt.</hi> Hac atque hujusmodi facultate multa daemones
praenuntiant; cum tamen ab eis longe sit altitudo
illius prophetiae, quam Deus per sanctos Angelos suos
et Prophetas operatur. Nam si quid de illa Dei dispositione
praenuntiant, audiunt ut praenuntient; et cum
ea praedicunt quae inde audiunt, non fallunt neque
falluntur: veracissima enim sunt angelica et prophetica
oracula. Sic autem indignanter accipitur, quod
aliqua etiam talia daemones audiant et praedicant;
<pb n="0587"/>
quasi aliquid indignum sit, ut quod ideo dicitur ut
hominibus innotescat, hoc non solum boni, verum
etiam mali non taceant: cum in ipsis hominibus
etiam vitae bonae praecepta videamus pariter a justis
perversisque cantari; nec obesse aliquid, imo etiam
prodesse ad majorem notitiam famamque veritatis,
cum de illa etiam hi quidquid noverunt dicunt, qui
ei perversis moribus contradicunt. In caeteris autem
praedictionibus suis daemones plerumque et falluntur
et fallunt. Falluntur quidem, quia cum suas dispositiones
praenuntiant, ex improviso desuper aliquid jubetur,
quod eorum consilia cuncta perturbet. Velut
si aliquid disponant quilibet homines quibuslibet potestatibus
subditi, quod non prohibituros suos praepositos
arbitrentur, idque facturos se esse promittant;
at illi, penes quos major potestas est, ex alio superiore
consilio hoc totum dispositum atque praeparatum
repente prohibeant. Falluntur etiam cum causis naturalibus
aliqua, sicut medici, aut nautae, aut agricolae,
sed longe acutius longeque praestantius pro aerii
corporis sensu solertiore et exercitatiore praenoscunt:
quia et haec ab Angelis Deo summo pie servientibus
alia dispositione ignota daemonibus ex improviso ac
repente mutantur. Tanquam si aegro aliquid extrinsecus
 accidat, quo moriatur, quem medicus veris
salutis praecedentibus signis victurum esse promiserat;
aut si aeris qualitate praevisa, diu flaturum illum
ventum nautarum aliquis praedixisset, cui Dominus
Christus cum discipulis navigans ut quiesceret imperavit,
et facta est tranquillitas magna <note>(Matth. VIII,
26)</note>; vel si agricola illo anno fructificaturam vitem
aliquam polliceatur, naturam utique terrae et numeros
seminum callens, quo tamen anno eam vel improvisa
coeli intemperies arefaciat, vel aliqua jussio
potentioris eradicet: ita multa etiam ad praescientiam
praedictionemque daemonum pertinentia, quae minoribus
et usitatioribus causis futura praevidentur, eadem
majoribus et occultioribus causis impedita mutantur.
Fallunt autem etiam studio fallendi et invida
voluntate, qua hominum errore laetantur. Sed ne
apud cultores suos pondus auctoritatis amittant, id
agunt, ut interpretibus suis signorumque suorum
conjectoribus culpa tribuatur, quando vel decepti
fuerint vel mentiti.</p>
          </div3>
<div3>
            <head>11.</head>
            <p>
 Quid ergo mirum, si jam imminente templorum
aut simulacrorum eversione, quam Prophetae Dei
summi tanto ante praedixerant, Serapis daemon alicui
cultorum suorum hoc de proximo prodidit, ut suam
quasi divinitatem recedens vel fugiens commendaret?
</p>
          </div3>
        </div2>

<div2>
          <head>CAPUT VII.</head>
<p> <hi>Cur daemones ipsorum mala vel sileant,
vel praedicant interdum.</hi> Fugantur enim isti, vel
etiam jussis superioribus colligati abstrahuntur et
<pb n="0588"/>
alienantur a locis suis, ut de rebus quibus domina
bantur quibusque colebantur, fiat voluntas Dei, qui
hoc tanto ante per omnes gentes futurum esse praedixit,
et ut per suos fideles fieret imperavit. Cur autem
hoc non sineretur daemon praedicere, cum sibi
jam praenosceret imminere? cum haec praedictio et
Prophetis attestaretur, a quibus sunt ista conscripta,
et prudentibus daretur intelligi quam vigilanter
esset daemonum cavenda fallacia cultusque fugiendus;
qui cum ante per tam longum tempus in templis suis
haec futura tacuissent, quae per Prophetas praedicta
ignorare non possent, posteaquam appropinquare
coeperunt, voluerunt ea quasi praedicere, ne ignari
victique putarentur. Cum igitur tam longe ante praedictum
esset atque conscriptum, ut alia interim taceam,
illud quod Sophonias propheta dicit, <hi>Praevalebit
Dominus adversus eos, et exterminabit omnes deos
gentium terrae; et adorabunt eum, unusquisque de loco
suo, omnes insulae gentium (Sophon II, 11)</hi>; aut non
credebant ista sibi eventura, qui in templis gentium
colebantur, et ideo haec per suos vates ac fanaticos
frequentare noluerunt: sicut eorum poeta Junonem
inducit non omni modo credentem, quae de Turni
morte Jupiter dixerat. Juno autem ab istis potestas
aeria praedicatur, quae apud Virgilium sic loquitur:
<l>Nunc manet insontem gravis exitus, aut ego veri</l>
<l>Vana feror: quod ut o potius formidine falsa</l>
<l>Ludar; et in melius tua, qui potes, orsa reflectas!</l>  <note>(Aeneid. lib. 10, v. 630-632.)</note> 
Aut ergo ista sibi, quae per Prophetas praedicta noverant,
posse accidere daemones, hoc est potestates
aeriae, dubitabant, et propterea praedictionem eorum
celebrare noluerunt, et hinc intelligendum est quales
sint: aut cum ea ventura certissime scirent, ideo per
sua templa tacuerunt, ne jam tunc inciperent ab hominibus
intelligentibus deseri atque contemni, quod
de templorum atque simulacrorum suorum futura
eversione eis Prophetis attestarentur qui eos coli
prohibebant. Nunc vero posteaquam tempus advenit
quo complerentur vaticinia Prophetarum Dei unius,
qui istos deos falsos dicit, et ne colantur vehementissime
praecipit; cur non hoc etiam ipsi compertum
praedicere sinerentur, ut inde clarius appareret eos
haec antea vel minime credidisse, vel suis cultoribus
enuntiare timuisse; in fine autem, tanquam nihil habentes
amplius quod agerent, etiam ibi voluisse suam
ostentare divinationem, ubi jam produntur diu simulasse
divinitatem?</p>
</div2>

<div2>
          <head>CAPUT VIII.</head>
<div3>
            <head>12.</head>
            <p>
 <hi>Daemones praedicere quaedam
vera ex oraculis Prophetarum potuisse, nihil tamen ausos
dicere contra Deum verum.</hi> Quod autem dicunt reliqui
eorum cultores, etiam suorum quibusdam libris
haec praecognita contineri, quanquam ex rebus impletis
conficta putanda sint quae in eorum templis tam
longo antea tempore populis eorum si vera essent innotescere
debuerunt, sicut nostra non solum in Ecclesiis
<pb n="0589"/>
nostris, verum etiam, quod ad gravius testimonium
contra omnes inimicos valet, in Judaeorum
synagogis antiquissima et notissima recitantur: tamen
nec ista ipsa quae ab eis vix raro et clanculo proferuntur,
movere nos debent, si cuiquam daemonum
extortum est id prodere cultoribus suis, quod didicerat
ex eloquiis Prophetarum vel ex oraculis Angelorum.
Quod cur non fieret, cum et ista non sit oppugnatio,
sed attestatio veritatis? Illud enim quod solum ab eis
flagitandum est, nec unquam antea protulerunt,
nec unquam postea, nisi forte confictum, proferre
conabuntur, aliquid deos suos per vates suos contra
Deum Israel ausos praedicere fuisse aut dicere. De
quo Deo doctissimi eorum auctores, qui omnia illa legere
ac nosse potuerunt, magis quaesierunt quis
Deus esset, quam Deum negare potuerunt. Porro autem
Deus iste, quem nullus eorum negare ausus est
verum Deum, qui et si negaret, non solum subjaceret
debitis poenis, verum etiam certis convinceretur effectibus;
iste ergo Deus, quem nemo, ut dixi, illorum
ausus est negare verum Deum, illos falsos esse deos
et omnino deserendos, eorumque templa et simulacra
et sacra evertenda per suos vates, hoc est Prophetas,
aperta denuntiatione praedixit, aperta potestate praecepit,
aperta veritate complevit. Unde quis usque
adeo desipiat, qui non potius eum colendum eligat,
quem coli non prohibent quos et colebat? Quem procul
dubio cum colere coeperit, illos utique non est
culturus, quos prohibet coli quem colit.
</p>
          </div3>
        </div2>

<div2>
          <head>CAPUT IX.</head>
<div3>
            <head>13.</head>
            <p>
 <hi>Daemonum cultus unius Dei cultui
cessuros praedictum a Prophetis.</hi> Quod autem ipsum essent
culturae gentes exterminatis diis falsis quos antea
colebant, a Prophetis ejus esse praedictum paulo
ante commemoravi, et nunc repeto: <hi>Praevalebit,</hi> inquit, <hi>Dominus adversus eos, et exterminabit omnes deos
gentium terrae, et adorabunt eum, unusquisque de loco
suo, omnes insulae gentium.</hi> 
 Neque solae insulae, sed
ita omnes gentes, ut etiam omnes insulae gentium;
quandoquidem alibi non insulas nominat, sed universum
orbem terrarum, dicens: <hi>Commemorabuntur et
convertentur ad Dominum universi fines terrae; et adorabunt
in conspectu ejus universae patriae gentium. Quoniam
Domini est regnum, et ipse dominabitur gentium.</hi> 
Haec autem per Christum fuisse complenda, et aliis
pluribus testimoniis, et in eodem ipso psalmo unde
hoc commemoravi, satis apparet. Cum enim paulo
superius futuram passionem suam per Prophetam
ipse loqueretur, dicens, <hi>Foderunt manus meas et pedes
meos, dinumeraverunt omnia ossa mea; ipsi vero consideraverunt
et conspexerunt me, diviserunt sibi vestimenta
mea, et super vestem meam miserunt sortem <note>(Psal. XXI, 28, 29, 17, 18, 19)</note>
            </hi>;
paulo post infert
illud quod posui, <hi>Commemorabuntur et convertentur ad
Dominum universi fines terrae,</hi> etc. Quanquam et per
illud testimonium quod prius adhibui, ubi dictum est, <hi>Praevalebit Dominus adversus eos, et exterminabit omnes
deos gentium terrae;</hi> 
 in eo quod positum est, <hi>Praevalebit,</hi> 
satis ostenditur hoc etiam praenuntiatum,
<pb n="0590"/>
quod Pagani prius oppugnaturi essent Ecclesiam, nomenque
Christianum quantum valerent persecuturi,
ut si fieri posset omnino de terra deleretur: et quia
eos patientia martyrum et magnitudine miraculorum
erat superaturus, et consequente fide populorum,
ideo sic dictum est, <hi>Praevalebit Dominus adversus eos.</hi> 
Non enim diceretur, <hi>Praevalebit adversus eos,</hi> nisi oppugnando
illi resisterent. Unde et in Psalmo ita prophetatum
est: <hi>Utquid fremuerunt gentes, et populi meditati
sunt inania? Astiterunt reges terrae, et principes
convenerunt in unum, adversus Dominum et adversus
Christum ejus</hi> Et paulo post dicit: <hi>Dominus dixit ad
me, Filius meus es tu, ego hodie genui te: postula a
me, et dabo tibi gentes haereditatem tuam, et possessionem
tuam terminos terrae <note>(Psal. II, 1, 2, 7)</note>
            </hi>. Ecce
unde dictum est et in alio psalmo quod superius interposui, <hi>Commemorabuntur et convertentur ad Dominum
universi fines terrae.</hi> 
 His atque hujusmodi propheticis
documentis praedictum ostenditur, quod videmus
impleri per Christum, futurum fuisse ut Deus Israel,
quem unum verum Deum intelligimus, non in una
ipsa gente quae appellata est Israel, sed in omnibus
gentibus coleretur, et omnes falsos deos Gentium et
a templis eorum et a cordibus cultorum suorum demoliretur
.
</p>
          </div3>
        </div2>

<div2>
          <head>CAPUT X.</head>
<div3>
            <head>14.</head>
            <p>
 <hi>Paganorum reliquiae frustra jactant
doctrinam et sapientiam suam.</hi> Eant nunc isti, et
adhuc contra christianam religionem et contra verum
Dei cultum vanitates pristinas defensitare audeant, ut
cum strepitu pereant. Nam et hoc de illis praedictum
est in Psalmo, dicente Propheta: <hi>Sedisti super thronum,
qui judicas aequitatem. Increpasti gentes, et periit
impius; nomen eorum delesti in aeternum, et in saeculum
saeculi. Inimici defecerunt frameae in finem, et civitates
eorum destruxisti. Periit memoria eorum cum
strepitu, et Dominus in aeternum permanet <note>(Psal. IX,
5-8)</note>
            </hi>. Necesse est ergo ut impleantur omnia haec: nec
quod adhuc audent ipsi pauci qui remanserunt, vaniloquas
suas ostentare doctrinas, et Christianos tanquam
imperitissimos irridere, moveri debemus, dum
in eis impleri ea quae praedicta sunt videamus. Ipsa
quippe velut imperitia et stultitia Christianorum,
quae humilibus et sanctis ejusque diligenter studiosis
apparet excelsa et sola vera sapientia; ipsa, inquam,
velut stultitia Christianorum eos ad istam paucitatem
redegit, quoniam, sicut dicit Apostolus, <hi>Stultam fecit
Deus sapientiam hujus mundi.</hi> Deinde subjungit rem
mirabilem, si quis intelligat, et ita sequitur: <hi>Nam
quoniam in Dei sapientia non cognovit mundus per sapientiam
Deum, placuit Deo per stultitiam praedicationis
salvos facere credentes. Quoniam quidem Judaei signa
petunt, et Graeci sapientiam quaerunt: nos autem praedicamus
Christum crucifixum, Judaeis quidem scandalum,
Gentibus autem stultitiam, ipsis vero vocatis Judaeis et
Graecis, Christum Dei Virtutem et Dei Sapientiam.
Quoniam quod stultum est Dei, sapientius est hominibus;
<pb n="0591"/>
et quod infirmum est Dei, fortius est hominibus <note>(I Cor. I, 20-25)</note>
            </hi>.
Irrideant ergo, quantum possunt,
tanquam imperitiam et stultitiam nostram, et jactent
doctrinam et sapientiam suam. Illud scio, quod isti
irrisores nostri pauciores sunt hoc anno, quam fuerunt
priore anno. Ex quo enim fremuerunt gentes, et
populi meditati sunt inania adversus Dominum et
adversus Christum ejus, quando ab eis fundebatur
sanguis sanctorum et vastabatur Ecclesia, usque ad
hoc tempus et deinceps quotidie minuuntur. Nos autem
adversus eorum opprobria et superbas irrisiones
fortissimos reddunt oracula Dei nostri, quae de hac
<pb n="0592"/>
quoque re videmus et gaudemus impleri. Sic enim
nos alloquitur per prophetam: <hi>Audite me, qui scitis
judicium, populus meus, in quorum corde lex mea est:
opprobrium hominum nolite metuere, et detractione eorum
ne superemini; nec quod nunc vos spernunt, magni
duxeritis. Sicut enim vestimentum, ita per tempus absumentur,
et sicut lana a tinea comedentur: justitia
autem mea in aeternum manet <note>(Isai. LI, 7 et 8)</note>
            </hi>. Legant
tamen haec nostra, si dignentur; et cum ad nos contradictiones
eorum pervenerint, quantum Dominus
adjuvat, respondebimus.

</p>
          </div3>
        </div2>
      </div1>
</body>
  </text>
</TEI>