<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De oratione</title>
              <author ref="http://viaf.org/viaf/66806872">Augustinus Hipponensis<date>354-430</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1849</date>
              </publicationStmt>
          <seriesStmt>
           <title>Patrologia Latina, vol. 47</title>
           <idno>AugHip.DeOra2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>De oratione</head>
<p>
          <pb n="1113C"/>Evangelica praecepta, fratres dilectissimi, nihil
aliud sunt quam magisteria divina, fundamenta aedificandae
spei, firmamenta roborandae fidei, nutrimenta
fovendi cordis, gubernacula dirigendi itineris,
praesidia obtinendae salutis, quae dum dociles credentium
mentes in terris instruunt, ad coelestia regna
perducunt. Multa per prophetas suos dici Dominus
voluit et audiri, sed quanto majora sunt quae Filius
Dei loquitur, quae Dei sermo, qui in prophetis suis
fuit, propria voce testatur, non jam mandans ut paretur
venienti via, sed ipse veniens, et viam nobis
aperiens ostendit, qualiter qui in tenebris mortis errantes
improvidi et prius caeci fuimus, suae gratiae
luce illuminati iter vitae ipso Domino rectore teneremus.
Qui inter caetera salutaria sua monita et praecepta
<pb n="1113D"/>
sua divina quibus populos suos consuluit ad
salutem, etiam orandi ipse formam dedit; ipse quid
precaremur monuit et instruxit; qui fecit vivere, docuit
et orare, ea benignitate scilicet qua et caetera
dare et conferre dignatus est ut, dum prece et oratione
quam Filius docuit apud Patrem loquimur,
facilius audiamur. Jam praedixerat horam venire <hi>quando veri adoratores adorarent Patrem in spiritu,</hi> 
 et
implevit quando promisit, ut qui spiritum et veritatem
<pb n="1114C"/>
de ejus sanctificatione percepimus, de traditione
quoque ejus vere et spiritualiter adoremus. Quae
enim potest esse magis spiritualis oratio quam quae
nobis a Christo, a quo nobis et Spiritus Sanctus missus
est? Quae vero magis apud Patrem precatio, quam
quae a Filio, qui est veritas de ejus ore prolata, ut
aliter orare quam docuit non ignorantia sola sit, sed
culpa, cum ipse posuerit et dixerit, <hi>Rejicitis mandatum
Dei ut traditionem vestram statuatis.</hi> Oremus itaque,
fratres dilectissimi, sicut magister Deus docuit:
amica et familiaris est oratio Domini de suo rogare,
ad aures ejus ascendere Christi orationem. Agnoscat
Pater Filii sui verba cum precem facimus; qui habitat
intus in pectore, ipse sit et in voce; cum habeamus
ipsum apud Patrem advocatum, pro peccatis nostris
<pb n="1114D"/>
petimus, advocati nostri verba propinamus. Nam
cum dicat, quia <hi>quodcumque petieritis Patrem in nomine
meo dabit vobis:</hi> quanto efficacius impetrabimus
quod petimus Christi nomine, si petamus ipsius oratione?
Sit enim orantibus sermo et precatio cum
disciplina quietem continens et pudorem. Cogitemus
nos sub conspectu Dei stare; placendum est divinis
oculis et habitu corporis, et modo vocis; nam ut
imprudentis est clamoribus strepere, ita congruit e
<pb n="1115A"/>
contra verecundiorem modestis precibus orare. Denique
magisterio suo Dominus secreto orare nos
praecepit in abditis et secretis locis, in cubiculis nostris,
quod magis congruit fidei, ut sciamus Deum
ubique esse praesentem, audire omnes et videre, et
majestatis suae plenitudinem in abdita quaeque et
occulta penetrare, sicut scriptum est: <hi>Ego Deus approximans,
et non Deus de longinquo; si absconditus fuerit
homo in absconditis, ergo ego non videbo eum?</hi> 
Nonne <hi>coelum et terram ego impleo?</hi> Et iterum: <hi>In omni
loco oculi Domini contemplantur bonos et malos.</hi> Et
quando in unum cum fratribus convenimus et sacrificia
divina cum Dei sacerdote celebramus, verecundiae
et disciplinae memores esse debemus, non passim
ventilare preces nostras inconditis vocibus, nec
<pb n="1115B"/>
petitionem, commendandam modeste Deo, tumultuosa
loquacitate jactare, quia Deus non vocis, sed cordis
auditor est, nec admonendus est clamoribus qui cogitationes
videt, probante Domino et dicente: <hi>Quid
cogitatis nequam in cordibus vestris?</hi> et alio loco: <hi>Sciant omnes quia ego scrutator renis et cordis,</hi> 
 quod
Anna in primo Regum libro typum portans custodit
et servat, quae Dominum, non clamorosa petitione,
sed tacite et modeste inter ipsas pectoris latebras
precatur. Loquebatur prece occulta, sed manifesta
fide loquebatur, non voce sed corde, quia sic Dominum
sciebat audire: impetravit efficaciter quod petiit,
quia fideliter postulavit. Declarat haec Scriptura divina
quae dicit: <hi>Loquebatur in corde suo, et labia illius
non movebantur.</hi> Item legimus in psalmo: Dicite <hi>in
<pb n="1115C"/>
cordibus vestris, et in cubilibus vestris cumpungimini.</hi> 
Per Jeremiam quoque haec eadem Spiritus sanctus
suggerit et docet dicens: <hi>In sensu autem debet adorari
tibi Dominus.</hi> Adorans autem, fratres dilectissimi,
nec illud ignoret quemadmodum in templo cum
Pharisaeo Publicanus oraverit, non elevatis in coelum
impudenter oculis nec manibus insolenter erectis,
pectus pulsans et peccata intus inclusa contestans
divinae misericordiae implorabat auxilium. Et cum
Pharisaeus sibi placeret, sanctificari hic magis meruit
qui sic oravit, qui spem salutis non in fiducia
innocentiae suae posuit, cum innocens nemo sit, sed
peccata confessus humiliter oravit, et exaudivit orantem
qui humilibus ignoscit, quod Dominus in Evangelio
posuit et dixit: <hi>Hi duo ascenderunt in templum
<pb n="1115D"/>
adorare, unus Pharisaeus, alter publicanus; Pharisaeus
cum stetisset, talia apud se precabatur: Deus, gratias
ago tibi, quia non sum sicut caeteri hominum injusti,
raptores, adulteri quomodo et publicanus iste: jejuno
bis in sabbato, decimas do omnium quae possideo. Publicanus
de longinquo stabat et neque oculos ad coelum
volebat levare, sed percutiebat pectus suum, dicens:
Deus, propitius esto mihi peccatori; dico vobis, descendit
hic justificatus in domum suam magis quam ille Pharisaeus,
quia omnis qui se extollit humiliabitur et qui se
humiliat exaltabitur.</hi> Quare nos, fratres carissimi, divina
locutione dicentes [ <hi>F.</hi> discentes], postquam cognovimus
ad orationem qualiter accedere debeamus, cognoscamus,
dicente Domino, quid oremus: sic inquit,
<pb n="1116A"/> <hi>orate: Pater noster qui es in coelis, sanctificetur
nomen tuum, adveniat regnum tuum, fiat voluntas tua
sicut in coelo et in terra: panem nostrum quotidianum
da nobis hodie, et dimitte nobis debita nostra, sicut et
nos dimittimus debitoribus nostris; et ne nos inducas
in tentationem, sed libera nos a malo. Amen.</hi> </p>
<p>Ante omnia pacis doctor atque unitatis magister
singillatim noluit et privatim precem dici, quasi qui
precatur, pro se tantum precari videatur. Ne dicamus
Pater meus, neque panem meum da mihi hodie,
nec dimitti sibi tantum unusquisque postulet ut in
tentationem non inducatur atque a malo liberetur
pro solo se roget; publica est enim nobis et communis
oratio et quando oramus non pro uno, sed
pro populo toto oramus, quia populus totus unus
<pb n="1116B"/>
sumus. Deus pacis et concordiae magister qui docuit
unitatem, sic orare etiam docuit, unde pro omnibus
voluit, quomodo in uno omnes ipse portavit.</p>
<p>Hanc orationis legem servaverunt tres pueri in
camino ignis inclusi, consonantes in prece et spiritus
consensione concordes. Hoc declarat divinae Scripturae
fides; et, dum docet quomodo oraverint tales, dat
exemplum quod imitari in precibus debeamus ut tales
esse possimus. Tunc, inquit, illi tres quasi ex uno
ore hymnum dicebant et benedicebant Dominum.
Loquebantur quasi ex uno ore et nondum Christus
illos docuerat orare, et idcirco orantibus fuit impetrabilis
et efficax sermo, quia promerebatur Deum pacifica
et simplex et spiritualis oratio. Sic et apostolos
cum discipulis post ascensum Domini novimus
<pb n="1116C"/>
orare: <hi>Erant,</hi> inquit, <hi>perseverantes unanimes in oratione,
cum mulieribus et Maria quae fuit mater Jesu et
fratribus ejus.</hi> Perseverabant in oratione unanimes,
orationis scilicet et instantiam simul et concordiam
declarantes quia Deus inhabitare fecit unanimes in
domo. Non admittit in divinam et aeternam domum
nisi eos apud quos unanimis oratio. Qualia autem
sint, fratres dilectissimi, Orationis Dominicae sacramenta,
quam multa, quam magna, breviter in sermone
collecta, sed in virtute spiritualiter copiosa
ostendam, ut nihil omnino praetermissum sit quod
non in precibus atque orationibus nostris coelestis
doctrinae compendio apprehendatur. Animadvertite, <hi>sic,</hi> 
 ait, <hi>orate:</hi> </p>
<p> <hi>Pater noster qui es in coelis.</hi> Homo novus, renatus,
<pb n="1116D"/>
Deo suo per ejus gratiam restitutus, PATER primo in
loco dicit quia filius esse jam coepit. <hi>In sua,</hi> inquit, <hi>propria venit et sui eum non receperunt; quotquot autem
eum receperunt, dedit eis potestatem filios Dei fieri,
qui credunt in nomine ejus,</hi> 
 qui autem credit in nomine
ejus et factus est Dei Filius, hinc debet incipere,
ut gratias agat, profiteatur se Dei Filium dum
nominat patrem sibi esse in coelis, Deum contestetur
quoque inter prima statim nativitatis suae verba, renuntiasse
se terreno et carnali patri et patrem solum
nosse esse et habere coepisse qui sit in coelis, dum
scriptum est: Qui dicunt patri, et matri, Non novi te,
et filios suos non agnoverunt, hi custodierunt verba
tua et testamentum tuum servaverunt. Item Dominus in
<pb n="1117A"/>
Evangelio suo praecepit, ne vocemus nobis patrem
in terra, quod sit scilicet nobis unus Pater qui est
in coelis. Et discipulo qui mentionem patris fecerat
respondit, <hi>Sine mortui sepeliant mortuos:</hi> dixerat
enim patrem suum mortuum, cum sit credentium
pater unus. Neque hoc solum, fratres dilectissimi,
animadvertere et intelligere debemus quod appellamus
patrem qui sit in coelis, sed conjungimus et
adjicimus, <hi>Pater noster,</hi> id est eorum qui credunt
quod per eum sanctificati et gratiae spiritualis nativitate
reparati, filii esse coeperunt. Quae vox Judaeos
restringit et percutit, qui sibi Christum per prophetas
annuntiatum et ad se prius missum, non tantum
spreverunt infideliter, sed etiam crudeliter necaverunt:
qui non possunt patrem Deum vocare, cum
<pb n="1117B"/>
Dominus eos confundat et redarguat dicens: <hi>Vos de
patre diabolo nati estis, et concupiscentias patris vestri
facere vultis, ille enim homicida fuit ab initio et in
veritate non stetit, quia veritas non est in illo:</hi> et per
Isa√Øam prophetam Dominus clamat indignans: <hi>Filios
genui et exaltavi: ipsi autem spreverunt me; agnovit
bos possessorem suum et asinus praesepe Domini sui,
Israel me non cognovit et populus meus non intellexit:
vae, gens peccatrix, populus plenus peccatis, semen
nequam, filii scelerati, dereliquisti Dominum Deum
tuum et indignationem misisti semen Israel.</hi> In quorum
exprobrationem Christiani quando oramus, Pater
noster primo in loco dicimus quia noster esse coepit
et Judaeorum qui eum dereliquerunt esse desiit. Nec
peccator populus potest esse filius, sed quibus remissio
<pb n="1117C"/>
peccatorum datur, eis filiorum nomen adscribitur,
eis aeternitas repromittitur, Domino ipso dicente: <hi>Omnis qui facit paccatum servus est peccati,
servus autem non manet in aeternum in domo.</hi> 
 Quanta
autem Domini indulgentia, quanta circa nos dignationis
ejus et bonitatis ubertas! ut sic nos voluerit
orationem celebrare in conspectu Dei, ut Deum patrem
vocemus et ut est Christus, Filius Dei, sic et
nos filios nuncupemus. Quod nomen nemo nostrum
auderet attingere, nisi ipse sic nobis permisisset
orare. Meminisse itaque, fratres dilectissimi, et scire
debemus, quando Deum Patrem dicimus, quod quasi
Filii Dei agere debemus, ut quomodo nobis placeamus
de Deo, sic sibi et ipse placeat de nobis, conversemur
quasi Dei templa, ut Deum in nobis constet habitare,
<pb n="1117D"/>
nec sit degener actus noster a spiritu, ut qui
spirituales et coelestes esse coepimus nonnisi spiritualia
et coelestia cogitemus et agamus. Quia et ipse
Dominus dixit, <hi>Eos qui clarificant me clarificabo, et
qui me spernet spernetur.</hi> Beatus quoque apostolus
in Epistola sua exposuit dicens: <hi>Non estis vestri,
empti enim estis pretio magno, clarificate, tollite et
portate Deum in corde vestro.</hi> Post hoc dicimus, <hi>Sanctificetur
nomen tuum,</hi> non quod optemus ut sanctificetur
in orationibus nostris, sed quod petamus a
Deo ut nomen ejus sanctificetur in nobis. Caeterum
a quo sanctificatur Deus qui ipse sanctificat? Sed
<pb n="1118A"/>
quia ipse dixit: Sancti estote quoniam ego sanctus
sum, id petimus et rogamus ut qui in baptismo sanctificati
sumus in eo quod esse coepimus perseveremus,
et hoc quotidie deprecamur; opus est enim nobis
quotidiana sanctificatione, ut qui quotidie delinquimus,
delicta nostra sanctificatione assidua repurgemus.</p>
<p>Quae autem sit sanctificatio quae vobis Dei dignatione
conferetur [ <hi>F.</hi> conferatur] Apostolus praedicat dicens: <hi>Neque fornicarii, neque idolis servientes, neque
adulteri, neque molles, neque masculorum appetitores, neque
fures, neque fraudulenti, neque ebriosi, neque maledici,
neque raptores regnum Dei consequentur: et hoc quidem
fuistis, sed abluti estis, sed justificati estis, sed
sanctificati estis in nomine Domini nostri Jesu Christi
<pb n="1118B"/>
et Spiritu Dei nostri.</hi> 
 Haec sanctificatio ut in nobis
permaneat oramus. Et Dominus quidem et judex
noster a se justificato et sanato comminatur jam non
delinquere ne quid ei deterius eveniat. Hanc continuis
orationibus precem facimus, hoc diebus ac noctibus
postulamus; et vivificatio quae de Dei gratia sumitur,
ipsius protectione servetur in oratione. Sequitur: <hi>Adveniat regnum tuum.</hi> 
 Regnum etiam Dei repraesentari
nobis petimus sicut et nomen ejus ut
sanctificetur in nobis postulamus. Nam Deus quando
non regnat? aut apud eum quando incoepit quod
semper fuit et esse non desinet? Nostrum regnum
petimus advenire a Deo nobis repromissum, Christi
sanguine et passione quaesitum, ut qui in saeculo
ante servivimus, postmodum Christo dominante regnemus,
<pb n="1118C"/>
sicut ipse pollicetur et dicit: <hi>Venite, benedicti
Patris mei; percipite regnum quod vobis paratum est
ab origine mundi.</hi> </p>
<p>Potest vero, fratres carissimi, et ipse Christus esse
regnum Dei, quoniam venire quotidie cupimus,
cujus adventus ut cito nobis repraesentetur optamus.
Nam cum resurrectio ipse sit, quia in ipso resurgimus,
sic et regnum Dei potest ipse intelligi, quia
in ipso regnaturi sumus. Bene regnum Dei petimus,
id est regnum coeleste, quia est et terrestre regnum;
sed qui renuntiat saeculo major est honoribus ejus et
regno, et ideo qui se Deo et Christo dicat, non terrena,
sed coelestia regna desiderat. Continua autem
oratione et prece opus est, ne excidamus a regno
coelesti, sicut Judaei, quibus prius promissum fuerat,
<pb n="1118D"/>
exciderunt Domino manifestante et probante: <hi>Multi,</hi> 
inquit, <hi>venient ab Oriente et Occidente et accumbent cum
Abraham, Isaac et Jacob in regno coelorum; filii autem
regni ejicientur in tenebras exteriores, illic erit
ploratio et stridor dentium.</hi> Ostendit quia antea filii
regni erant Judaei, quando et filii Dei perseverabant:
postquam cessavit contra eos nomen paternum, cessavit
et regnum, et ideo nos Christiani qui in oratione
appellamus Deum Patrem et coepimus eum nosse,
ut regnum Dei nobis veniat oramus. Addimus quoque
et dicimus: <hi>Fiat voluntas tua sicut in coelo et in
terra;</hi> non ut solum Deus faciat quod vult, sed ut
<pb n="1119A"/>
nos facere possimus quod vult: nam Deo quis obsistit,
quominus quando velit faciat? Sed quia a diabolo
obsistitur quominus per omnia noster animus
atque actus Deo obsequatur, oramus et petimus ut
fiat in nobis voluntas Dei. Quod ut fiat in nobis opus
est Dei voluntate, id est opere ejus et protectione,
quia nemo suis viribus fortis est, sed Dei indulgentia
et misericordia tutus est. Denique Dominus et infirmitatem
hominis quam portabat ostendens ait: <hi>Pater,
si fieri potest transeat calix iste a me;</hi> etiam exemplum
discipulis suis tribuens ut non voluntatem suam, sed
illam Dei faciant, addit dicens: <hi>Verumtamen non
sicut ego volo, sed quod tu;</hi> et alio loco dicit: <hi>Non descendi
de coelo ut faciam voluntatem meam, sed ejus qui
misit me.</hi> Quod si Filius ohaudivit ut faceret voluntatem
<pb n="1119B"/>
Patris, quanto magis servus obaudire debet,
ut faciat Domini voluntatem? Sicut in epistola Joannes
quoque ad faciendam Dei voluntatem hortatur
et instruit dicens: <hi>Nolite diligere mundum, neque ea
quae in mundo sunt; si quis dilexerit mundum, non est
charitas Patris in eo, quia omne quod in mundo est,
concupiscentia carnis est et oculorum, et ambitio saeculi,
et mundus transit et concupiscentia ejus.</hi> Qui autem
fecerit voluntatem Dei manet in aeternum quomodo
et Deus manet in aeternum; quare si in aeternum
manere volumus, Dei, qui aeternus est, voluntatem
facere debemus. Voluntas autem Dei, quam et Christus
docuit et fecit, est humilitas in conversatione,
stabilitas in fide, verecundia in verbis, in factis justitia,
in operibus misericordia, in moribus disciplina:
<pb n="1119C"/>
injuriam facere non nosse et factam posse tolerare,
cum fratribus pacem tenere, Deum ex toto corde
diligere, amare in illo quod pater est, timere quod
Deus est, Christo nihil praeponere omnino quia nec
nobis ille quidquam praeposuit, charitati ejus inseparabiliter
adhaerere, cruci ejus fortiter ac fidenter
assistere, quando de ejus nomine et honore certatur
exhibere in sermone constantiam qua confirmamur,
in quaestione fiduciam qua congredimur, in morte patientiam
qua coronamur, hoc est cohaeredem Christi
velle esse, hoc est praeceptum Dei sequi, hoc est
voluntatem Patris facere, hoc est voluntatem Patris
implere. Fieri autem petimus voluntatem Dei in
coelo et in terra, quod utrumque ad consummationem
nostrae incolumitatis et salutis pertinet. Nam
<pb n="1119D"/>
cum corpus in terra, et spiritum possideamus in coelo,
ipsi coelum et terra sumus et in utroque, id est
corpore et spiritu ut voluntas Dei fiat oramus. Est
enim inter carnem et spiritum colluctatio, et discordantibus
adversum se invicem iis quotidiana congressio
est, ut non quae volumus, illa faciamus, dum
spiritus coelestia quaerit et divina, caro terrena et
saecularia concupiscit: et ideo petimus inter duo
istam opera et auxilio Dei concordiam fieri ut et spiritu
et carne voluntas Dei geratur, quaeque per eum
renata est anima conservetur id quod aperte atque
manifeste apostolus Paulus sua voce declarat: <hi>Caro,</hi> 
inquiens, <hi>concupiscit adversus spiritum, spiritus adversus
carnem, haec enim invicem adversantur sibi, ut
<pb n="1120A"/>
non quaecumque vultis, illa faciatis.</hi> Manifesta autem
sunt facta carnis quae sunt adulteria, fornicationes,
immunditiae, spurcitia, idololatriae, veneficia, homicidia,
inimicitiae, contentiones, aemulationes, animositates,
provocationes, simulationes, dissensiones,
haereses, invidiae, ebrietates, comessationes, et his
similia, quae qui talia agunt regnum Dei non consequentur.
Fructus autem spiritus gaudium, charitas,
pax, magnanimitas, bonitas, fides, mansuetudo, continentia,
castitas; et idcirco quotidianis atque continuis
orationibus precamur et in coelo et in terra
voluntatem Dei fieri circa nos, quia haec voluntas Dei
est ut terrena coelestibus cedant, spiritualia carnalibus
praevaleant. Potest etiam sic intelligi, fratres
carissimi, ut quoniam mandat et monet Dominus et
<pb n="1120B"/>
inimicos diligere et pro his quoque qui nos persequuntur
orare, petamus et pro illis qui adhuc terreni
sunt et necdum coelestes coeperunt esse, et ut circa
illos voluntas Dei fiat, quoniam Christus hominem
conservando, et reintegrando perfecit. Nam cum discipuli
ab eo non jam terreni appellentur, sed sal
terrae, et Apostolus primum hominem vocet de limo
terrae, secundum vero de coelo; merito et nos qui
esse debemus Patri Deo similes, qui solem suum facit
oriri super bonos et malos et pluit super justos
et injustos, sic Christo monente oremus ut precem
pro omnium salute faciamus. Ut quomodo in coelo,
in nobis per fidem nostram voluntas Dei facta est, ut
essemus coelo, ita et in terra, hoc est in non credentibus
fiat voluntas Dei, ut scilicet fiant coelestes ex
<pb n="1120C"/>
aqua et Spiritu nati, procedente oratione postulamus
et dicimus:</p>
<p> <hi>Panem nostrum quotidianum da nobis hodie;</hi> quod
potest spiritualiter et simpliciter intelligi: petimus
enim id quod utiliter proficit ad salutem. Nam
panis vitae Christus est; et panis hic omnium non est,
sed noster est; et quomodo dicimus, Pater noster,
quoniam intelligentium et credentium pater est, sic
et panem nostrum vocamus, quia Christus noster,
cum corpus ejus attingimus, panis est. Hunc autem
panem dari nobis quotidie postulamus, ne qui in
Christo sumus et Eucharistiam quotidie ad cibum
salutis accipimus, intercedente aliquo graviori delicto,
dum abscissi et non communicantes a coelesti
pane prohibemur, a Christi corpore separemur, ipso
<pb n="1120D"/>
praedicante et monente: <hi>Ego sum panis vitae qui de
coelo descendi; si quis manducaverit ex hoc pane, vivet
in aeternum: panis autem quem ego dedero caro mea
est pro saeculi vita.</hi> Quando ergo dicit in aeternum vivere
si quis ederit de ejus pane, utique manifestum
est eos vivere qui corpus ejus attingunt, et Eucharistiam
in re communicationis accipiunt. Itaque contra
timendum est et orandum ne dum quis abscissus
separatur a Christi corpore, abscissus remaneat a
salute, comminante ipso et dicente: <hi>Nisi ederitis
carnem filii hominis et biberitis ejus sanguinem, non
habebitis vitam in vobis.</hi> Et ideo panem nostrum, id
est Christum dari nobis quotidie petimus, ut qui in
Christo manemus et vivimus a sanctificatione et corpore
<pb n="1121A"/>
ejus non recedamus. Potest vero et sic intelligi,
ut qui saeculo renuntiamus et divitias ejus et pompas
fide gratiae spiritualis abjecimus, cibum nobis
tantum petamus et victum, cum instruat Dominus et
dicat: <hi>Qui non renuntiaverit omnibus quae sunt ejus,
non potest esse meus discipulus.</hi> Qui ante Christi
discipulus coepit esse, secundum voluntatem magistri
sui renuntians omnibus, diurnum debet cibum petere,
nec in longum desideria petitionis extendere,
ipso iterum Domino praescribente et monente: <hi>Nolite
in crastinum cogitare, crastinus enim dies ipse cogitabit
sibi, sufficit enim diei malitia sua.</hi> Merito ergo
Christi discipulus victum sibi in diem postulat qui
de crastino prohibetur cogitare, et quia contrarium
sibi sit et repugnans est ut quaeramus in saeculo diu
<pb n="1121B"/>
vivere qui petimus regnum Dei velociter advenire.
Sic et apostolus beatus monet formans et corroborans
spei nostrae ac fidei firmitatem. Nihil, inquit,
intulimus in hunc mundum. Certum est quod neque
auferre possimus: habentes itaque exhibitionem et
tegumentum, his contenti simus. Qui autem volunt
divites fieri, incidunt in tentationem et in muscipulam
et desideria multa et nocentia quae mergunt hominem
in perditionem et in interitum, radix enim
omnium malorum est cupiditas, quam quidam appetentes
naufragaverunt a fide et inserunt se doloribus
multis: docet non tantum contemnendas, sed et
periculosas esse divitias illis, esse radicem malorum
blandientium, caecitatem mentis humanae occultata
deceptione fallentium. Unde divitem stultum saeculares
<pb n="1121C"/>
divitias cogitantem, et se exultantium fructuum
largitate jactantem redarguit dicens: <hi>Stulte, hac nocte
expostulatur anima tua a te: quae ergo parasti, cujus
erunt?</hi> Laetabatur stultus in fructibus nocte illa moriturus,
et cujus vita jam deerat de victus abundantia
cogitabat. Contra autem Dominus perfectum et consummatum
docet eum fieri qui, omnibus suis venditis
atque in usus pauperum distributis, thesaurum sibi
condat in coelo, qui patientem eum dicit posse se sequi,
qui gloriam dominicae resurrectionis potest imitari,
qui expeditus et succinctus nullis laqueis rei familiaris
involvitur, et solutus ac liber facultates ad Dominum
ante praemissas ipse quoque comitatur. Ad quod
ut possit unusquisque nostrum parare se, sic discit
orare, et de orationis lege qualis ea debeat agnoscere;
<pb n="1121D"/>
neque enim deesse quotidianus cibus potest justo, cum
scriptum sit: <hi>Non occidet Dominus fame animam istam;</hi> 
et iterum: <hi>Junior fui, et senui, et non vidi justum derelictum,
nec semen ejus quaerens panem.</hi> Iterum Dominus
repromittit et dicit: <hi>Nolite cogitare dicentes, Quid edemus,
aut quid bibemus, aut quo vestiemur? haec autem
nationes quaerunt: scit enim Pater vester quia omnium
horum indigetis: quaerite primum regnum Dei et justitiam
ejus et haec omnia adjicientur vobis.</hi> Quaerentibus
regnum Dei et justitiam ejus omnia promittit apponi
et jam cum sint Dei omnia, habenti Deum nihil deerit,
si Deo ipse non desit. Sic Danieli in leonum lacu
jussu regis incluso prandium divinitus procuratur et
inter feras esurientes homo Dei pascitur. Sic aliter Elias
<pb n="1122A"/>
in fuga et sollicitudine [ <hi>F.</hi> solitudine] corvis ministrantibus
et volucribus cibum apportantibus in persecutione
nutritur. Oh humanae malitiae detestanda crudelitas!
ferae pascunt et aves pascunt et homines insidiantur
et saeviunt. Post hoc et pro peccatis nostris deprecamur
dicentes: <hi>Et remitte nobis peccata nostra, sicut
et nos remittimus debitoribus nostris.</hi> Primo subsidium
cibi petitur et venia delicti, ut qui Deo pascitur,
Deo vivat, nec tantum praesenti et temporali vitae,
sed aeternae consulitur, ad quam veniri potest si
peccata donentur, quae debita Dominus appellat, sicut
in Evangelio suo dicit: <hi>Dimisi tibi omne debitum quia
rogasti me.</hi> Quam necessario autem, quam prudenter
et salubriter admonemur quod peccatores sumus,
qui pro peccatis rogare compellimur, ut, dum indulgentiam
<pb n="1122B"/>
a Deo petimus, conscientiae animus recordetur,
ne quis vel sibi innocens placeat et se extollendo
plus pereat. Instruitur et docetur se peccare quotidie
dum pro peccatis jubetur orare; sicut denique et
Joannes in epistola sua sequitur dicens: <hi>Si dixerimus
quod peccatum non habemus, nos ipsos seducimus, et
veritas in nobis non est; si autem confessi fuerimus
peccata nostra, fidelis et justus est Dominus qui nobis
peccata dimittat.</hi> In epistola scilicet utrosque complexus
est, ut rogare pro peccatis nostris debeamus,
et impetremus indulgentiam cum rogamus; ideo et
fidelem dixerit Dominum ad dimittenda peccata,
fidem pollicitationis suae servantem quia qui orare
nos pro debitis et peccatis docuit, paternam misericordiam
promisit et veniam secuturam adjunxit; plane
<pb n="1122C"/>
et addidit legem circa nos conditione et sponsione
constringens, ut sic nobis debita dimitti postulemus,
scientes impetrari non posse quod pro peccatis petimus,
nisi et ipsi circa peccatores nostros paria fecerimus.
Idcirco et alio in loco dicit: <hi>In qua mensura
mensi fueritis, in ea remetietur vobis:</hi> et quia
conservus post dimissum sibi omne debitum, conservo
suo noluit dimittere, in carcerem religatur,
quia indulgere conservo noluit quod sibi a Domino
indultum fuerat amisit, quae adhuc Christus fortius
praeceptis suis majore censurae suae vigore praedixit: <hi>Cum steteritis,</hi> 
 inquit, <hi>adorationem, remittite, si quid
habetis adversus aliquem, ut Pater vester qui in coelis
est remittat vobis peccata vestra. Si autem non remiseritis,
neque pater vester qui in coelis est remittet vobis
<pb n="1122D"/>
peccata vestra.</hi> Excusatio tibi nulla in die judicii
superest, cum secundum tuam sententiam judiceris,
et quod feceris, hoc et ipse patiaris. Pacificos
enim et concordes atque unanimes esse in domo
praecepit Deus, et quales nos fecit secunda nativitate,
tales natos vult perseverare, ut qui filii Dei
esse coepimus in Dei pace maneamus: et quibus
Spiritus sanctus unus est, unus sit et animus et sensus;
non etenim sacrificium Deus recipit dissidentis,
sed ab altari recedere et prius fratri reconciliari
jubetur pacificis precibus ut Deus possit sibi esse
pacatus. Sacrificium Deo majus est pax nostra et
fraterna concordia, et de unitate Patris et Filii et
Spiritus sancti plebs adjuvata, quam victimae. Neque
<pb n="1123A"/>
enim in sacrificiis quae Cain et Abel primi obtulerunt,
munera eorum Deus, sed corda intuebatur, ut
ille placeret in munere qui placebat in corde. Abel
pacificus et justus uni Deo sacrificans innocenter
docuit et caeteros, quando ad altare munus offerunt,
sic venire cum Dei timore, cum simplici corde, cum
lege justitiae, cum concordiae pace. Merito ille dum
in sacrificio Dei talis est, ipse postmodum sacrificium
Deo factus est, ut martyrum primus ostendens
initiaret sanguine suo gloriosam dominicam passionem
qui et justitiam Domini habuerat et pacem. Tales
denique a Deo coronantur, tales cum Domino in
die judicii judicabunt; caeterum discordans et dissidens,
et pacem cum fratribus non habens, secundum
quod beatus apostolus et Scriptura sacra testantur,
<pb n="1123B"/>
nec si pro Christiano nomine occisus fuerit, crimen
dissensionis fraternae poterit evadere, quia sicut scriptum
est: <hi>Qui fratrem suum odit, homicida est,</hi> nec
ad regnum coelorum pervenit, aut cum Deo vivit
homicida; non enim potest esse cum Christo, qui
imitator Cain et Judae maluit esse quam Christi. Quale
delictum est, quod nec baptismo sanguinis potest
ablui! quale crimen est quod martyrio non potest
expiari! Illud quoque necessario monet Dominus ut
in oratione dicamus: <hi>Et ne patiaris nos induci in tentationem;</hi> 
in parte ostenditur vel adversarius contra
nos non posse, nisi Deus ante permiserit, ut omnis
timor noster necessario atque omnis observatio ad
Deum convertatur in deprecationibus nostris quando
nihil malo liceat, nisi potestas tribuatur. Probat hoc
<pb n="1123C"/>
divina Scriptura quae dicit: <hi>Venit Nabuchodonosor
rex Babyloniae in Hierusalem et expugnabat eam et
tradidit eam Dominus in manibus suis.</hi> Datur autem
potestas adversus nos malo secundum peccata nostra
sicut scriptum est: <hi>Quis dedit in direptionem
Jacob et Israel his qui praedaverunt illum? nonne Deus
quia peccaverunt et nolebant in viis ejus ambulare,
audire legem ejus, et superinduxit super eos iram animadversionis
suae?</hi> Et iterum Salomone peccante et
a praeceptis atque a viis Domini recedente positum
est; <hi>et excitavit Dominus Satan ipsi Salomoni.</hi> Potestas
vero adversus nos dupliciter datur, vel ad poenam
cum delinquimus, vel ad gloriam cum probamur;
sicuti de Job factum videmus, manifestante
Domino ac dicente: <hi>Ecce omnia quaecumque habet in
<pb n="1123D"/>
manus tuas do, sed ipsum vide ne tangas.</hi> Et Dominus
in Evangelio loquitur tempore passionis: <hi>Nullam
haberes potestatem adversus me, nisi datum esset
tibi desuper.</hi> Quando autem rogamus ne in tentationem
incidamus, admonemur infirmitatis et imbecillitatis
nostrae, dum sic rogamus ne quis insolenter
extollat se, ne quis superbe atque arroganter aliquid
assumat, ne quis aut confessionis aut passionis gloriam
suam dicat, cum Dominus ipse humilitatem
docens dixerit: <hi>Vigilate et orate, ne veniatis in tentationem;
spiritus quidem promptus est, caro autem infirma.</hi> 
Ut dum praecedit humilis et submissa confessio
et datur totum Deo quidquid suppliciter cum timore
et honore Dei petitur, ipsius pietate praestetur. Post
<pb n="1124A"/>
ista omnia consummatione orationis venit laus illa
universas petitiones nostras et preces collecta brevitate
concludens, in novissimo etenim posuimus: <hi>Sed
libera nos a malo,</hi> comprehendentes adversa cuncta,
quae contra nos in hoc mundo molitur inimicus, a
quibus potest esse fida et firma tutela si nos Deus
liberet, si deprecantibus atque implorantibus opem
ejus ipse praestet. Quando autem dicimus: Libera nos
a malo, nihil remanet quod ultra adhuc debeat postulari,
quando solum protectionem Dei adversus
malum precamur, qua impetrata contra omnia quae
diabolus et mundus operantur securi stamus et tuti.
Quis enim ei de saeculo metus est cui in saeculo
Deus tutor est? Quid mirum, fratres carissimi, si
oratio talis est quam Deus docuit, qui magisterio
<pb n="1124B"/>
suo omnem petitionem nostram salutari sermone
breviavit? Hoc per Isaiam prophetam fuerat ante
praedictum cum plenus Spiritu sancto de Dei majestate
atque pietate loqueretur: <hi>Verbum consummans,</hi> 
inquit, <hi>et brevians in justitiam, breviatum sermonem
faciet Deus in toto orbe terrarum.</hi> Nam cum Dei Sermo
Dominus Jesus Christus venerit omnibus, et colligens
doctos pariter et indoctos omni sexui atque aetati
praecepta salutis ediderit, praeceptorum suorum fecit
grande compendium, ut in disciplina coelesti discentium
memoria non laboraret, sed quod esset simplici
fidei necessarium velociter disceret sicque condoceret
quid sit vita aeterna, sacramentum enim vitae
magna et divina brevitate complexus est; et quod
vitam aeternam vellet innuere ostendit dicens: <hi>Ut
<pb n="1124C"/>
cognoscant te solum verum Deum et quem promisisti
Christum.</hi> Item cum de lege et prophetis praecepta
prima et majora decerperet: <hi>Audi,</hi> inquit, <hi>Israel,
Dominus Deus tuus Deus unus est: diliges Dominum
Deum tuum de toto corde tuo, et de tota anima tua, et
de tota virtute tua: hoc primum, et secundum simile
est huic: Diliges proximum tuum sicut te: in his duobus
praeceptis tota lex pendet et prophetae.</hi> Et iterum, <hi>Quaecumque volueritis ut faciant vobis homines bona,
ita et vos facite illis: haec enim lex et prophetae.</hi> 
 Nec
verbis tantum sed factis Dominus orare nos docuit,
ipse orans frequenter et deprecans et quid nos facere
oporteret exempli sui contestatione demonstrans,
sicut scriptum est: <hi>Ipse autem fuit recedens
in solitudines et adorans;</hi> et iterum: <hi>Exivit in montem
<pb n="1124D"/>
orare,</hi> et fuit <hi>pernoctans in oratione Dei.</hi> Quod si ille
orabat qui sine peccato erat, quanto magis peccatores
oportet orare? Et si ille per totam noctem jugiter vigilans
continuis precibus orabat, quanto magis frequentanda
oratione debemus nocte vigilare? Orabat autem
Dominus et rogabat non pro se; quid enim pro se innocens
precaretur? Sed pro delictis nostris, sicut et
ipse declarat cum dicit ad Petrum: <hi>Ecce Satanas expetivit
vos ut cribraret sicut triticum; ego autem rogavi
pro te ne deficiat fides tua.</hi> Et pro omnibus postmodum
deprecatur dicens: <hi>Non pro his autem rogo solum, sed
pro illis qui credituri sunt per verbum illorum in me; ut
omnes unum sint sicut tu Pater in me et ego in te; ut
et ipsi in nobis sint.</hi> Magna certe ante Deum propter
<pb n="1125A"/>
salutem nostram Christi benignitas pariter et pietas,
ut non contentus quod nos sanguine suo redimeret,
adhuc pro nobis amplius et rogaret. Rogantis autem
desiderium vide quod fuerit, ut quomodo unum sunt
Pater et Filius, in una unitate sic et nos maneamus;
ut hinc quoque possit intelligi quantum delinquat
qui unitatem scindit et pacem, cum pro hoc rogaverit
Dominus, nolens scilicet plebem suam de schismaticis
vivere, cum sciret ad regnum Dei discordiam
non venire. Quando autem stamus ad orationem,
fratres dilectissimi, vigilare et incumbere ad preces
debemus; cogitatio omnis carnalis et saecularis abscedat,
nec quidquam animus quam id solum cogitet
quod precatur. Ideo et sacerdos ante orationem
praefatione praemissa parat fratrum mentes dicendo:
<pb n="1125B"/> <hi>Sursum corda,</hi> 
 ut dum respondet plebs, <hi>Habemus ad
Dominum,</hi> admoneatur nihil se aliud quam Deum
cogitare debere. Claudatur contra adversarium pectus
et soli Deo placeat, nec ad se hostem Dei tempore
orationis adire patiantur. Obrepit enim frequenter
et penetrat et subtiliter fallens preces nostras
a Deo avocat, ut aliud habeamus in corde,
aliud in voce, quando intentione sincera Dominum
debeat non vocis sonus, sed animus et sensus orare.
Quae autem segnitia est alienari et capi ineptis cogitationibus
et profanis, cum Dominum deprecaris,
quasi aliud sit quod magis debeas cogitare, quam id
quod cum Deo loqueris! Quomodo audiri a Deo te postulas,
cum te ipse non audias, et vis esse Dominum
memorem tui cum rogas, quando tu ipse tui memor
<pb n="1125C"/>
non sis? Hoc est ab hoste in totum non cavere, hoc est
quando oras Deum, majestatem Dei negligentia offendere,
hoc est vigilare oculis et dormire corde, cum
debeat Christianus, et cum dormit oculis, corde vigilare,
sicut dictum est ex persona loquentis Ecclesiae
in Cantico canticorum: <hi>Ego dormio et cor meum vigilat,</hi> 
quapropter sollicite et caute admonet Apostolus
dicens: <hi>Instate orationi vigilantes in ea,</hi> docens
scilicet et ostendens eos impetrare quod postulant a
Deo posse quos Deus in oratione videat vigilare;
orantes autem non infructuosis, non nudis precibus
ad Deum veniant; inefficax enim petitio est cum precatur
Deum sterilis oratio. Nam cum omnis arbor non
faciens fructum excidatur et in ignem mittatur, utique
sermo non habens fructum promereri Deum non
<pb n="1125D"/>
potest, qui nulla operatione fecundus est. Et ideo
divina Scriptura instruit dicens: <hi>Bona est oratio cum
jejunio et eleemosyna,</hi> nam qui in judicii die praemium
pro operibus et eleemosynis redditurus est,
hodie quoque ad orationem cum operatione venienti
benignus auditor est. Sic denique Cornelius centurio
cum oraret meruit exaudiri; fuit enim multas faciens
eleemosynas in plebe et semper orans Deum. Huic
circa horam nonam adstitit oranti angelus testimonium
reddens sui operis et dicens: <hi>Corneli, orationes
tuae et eleemosynae tuae ascenderunt ad memoriam coram
Domino.</hi> Cito eae orationes ascendunt quas ad
Dominum merita nostri operis important. Sic et Raphael
angelus Tobiae semper oranti et semper operanti
<pb n="1126A"/>
testis fuit dicens: <hi>Opera Dei revelare et confiteri
honorificum est, nam cum orabas et sero ego obtuli
memoriam orationis vestrae, in conspectu claritatis Dei,
et cum sepelires tu mortuos similiter, et quia non es
concitatus exsurgere et derelinquere prandium tuum et
abisti et condidisti mortuum, missus sum tentare te, et
iterum misit me Deus curare te et Saram nurum tuam.
Ego sum Raphael unus ex septem angelis justis qui assistimus
ante Deum et conversamur ante claritatem Dei.</hi> 
Per <hi>Isaiam</hi> quoque Dominus admonet et docet similia
contestans: <hi>Solve,</hi> inquit, <hi>omnem nodum injustitiae,
resolve suffocationes importantium convicinorum, dimitte
quassatos in requiem, et omne injustum dissipa,
frange esurienti panem tuum, egenos sine tecto induc in
domum tuam; si videris nudum, vesti, et domesticos seminis
<pb n="1126B"/>
tui non despicies. Tunc erumpet temporaneum
lumen tuum, et vestimenta tua cito orientur et praeibit
ante te justitia et claritas Dei circumdabit. Tunc exclamabis,
et Dominus exaudiet te; dum adhuc loqueris,
dicet: Ecce adsum.</hi> Adesse se promittit, et audire ac
protegere qui injustitiae nodos de corde solventes, et
eleemosynas circa domesticos Dei secundum ejus
praecepta facientes, dum audiant quod Deus praecepit
fieri ipsi quoque a Deo merentur audiri. Beatus
quoque apostolus Paulus in necessitate pressurae
adjutus a fratribus, opera quae sunt sacrificia: <hi>Saturatus
sum,</hi> inquit, <hi>recipiens ab Epaphrodito ea quae a
vobis missa sunt in odorem suavitatis sacrificium acceptum
et placitum Deo.</hi> Nam cum quis miseretur pauperis,
Deo fenerat, et qui dat minimis Deo donat et
<pb n="1126C"/>
spiritualiter Deo suavitatem odoris sacrificat. In orationibus
celebrandis invenimus tres pueros cum Daniele
in fide fortes et in captivitate victores, hora
tertia, sexta, nona, sacramento scilicet trinitatis
quae in novissimis temporibus manifestari debebat.
Nam et prima hora in tertiam veniens consummatum
promissae olim numerum trinitatis ostendit; iterumque
ad sextam per quartam procedens declarat alteram
trinitatem. Et quando a septima nona completur
per ternas horas, trinitas perfecta numeratur.
Quae horarum spatia jam praedeterminantes adoratores
Dei statutis et legitimis ad preces temporibus
serviebant, et manifesta postmodum res est sacramenta
olim fuisse, quod ante sic justi precabantur.
Nam super discipulos hora tertia descendit Spiritus
<pb n="1126D"/>
sanctus, qui gratiam dominicae promissionis implevit.
Item Petrus hora sexta in tectum superius ascendens
signo pariter et voce Domini monentis instructus
est ut omnes ad gratiam salutis admitteret cum de
emendandis gentibus ante dubitaret. Et Dominus
hora sexta crucifixus est, et ad nonam peccata nostra
abluit; et ut redimere et vivificare nos posset, tunc
victoriam suam passio perfecit. Sed nobis, fratres
carissimi, praeter horas antiquitus observatas,
orandi nunc et spatia et sacramenta creverunt, nam
et mane orandum, ut resurrectio Domini matutina
oratione celebretur, quod olim Spiritus sanctus designabat
in psalmo dicens: <hi>Rex meus et Deus meus,
quoniam ad te orabam, mane exaudies vocem meam,
<pb n="1127A"/>
mane adsistam tibi et contemplabor te.</hi> Et iterum per
prophetam loquitur Dominus: <hi>Diluculo vigilabunt ad
me dicentes: Eamus et revertamur ad Dominum nostrum.</hi> 
Recedente iterum sole ac die cessante necessario
rursus orandum est; nam Deus noster sol est
et dies verus, et sole ac die saeculi recedente quando
oramus et petimus ut super nos lux veniat, denuo
Christi precamur adventum lucis aeternae gratiam praebiturum.
Christum autem diem dictum declarat in psal.
Spiritus sanctus dicens: <hi>A Domino factum est istud et
est mirabile in oculis nostris,</hi> et rursus: <hi>Ista est dies
quam fecit Dominus, exultemus et jucundemur in ea.</hi> 
Item quod sol appellatus sit, Malachias propheta
testatur dicens: <hi>Vobis autem qui timetis nomen Domini
orietur sol justitiae et in aliis obscuratio.</hi> Quod si
<pb n="1127B"/>
in Scripturis sanctis sol verus et dies verus Christus
est, hora nulla Christianis excipitur, quominus frequenter
ac semper Deus debeat adorari; ut qui in
Christo hoc est sole et in die vero sumus, instemus
per totam diem precibus et oremus, ut quando mundi
et legis decursis vicibus alternis nox resoluta succedit,
nullum de nocturnis tenebris esse orantibus
damnum possit, quia filiis lucis et in ipsa nocte dies
<pb n="1128A"/>
est. Quando enim sine lumine est, cui lumen in
corde est? aut quando sol et dies non est, cui sol et
dies Christus est? Qui autem in Christo, hoc est in
lumine semper fuimus, nec noctibus ab oratione
cessemus, sicut Anna vidua sine intermissione rogans
semper et vigilans perseverabat in promerendo Deo,
sicut in Evangelio scriptum est: <hi>Non recedebat,</hi> inquit, <hi>de templo jejuniis et orationibus serviens nocte et
die;</hi> 
 non viderunt scilicet qui nec illuminati sunt, vel
Judaei qui deserti lumine in tenebris remanserunt.
Nos, fratres dilectissimi, qui in Domini luce semper
sumus, qui meruimus et tenemus quid esse accepta
gratia coeperimus, computemus noctem pro die, ambulare
semper in lumine nos credamus, non impediamur
a tenebris quas evasimus, nulla sint horis
<pb n="1128B"/>
nocturnis precum damna, nulla orationum pigra et
ignara dispendia; per Dei indulgentiam recreati spiritualiter
et renati imitemur quod futuri sumus, habituri
in regno, sine interventu noctis, solis diem
sempiternum; quasi in lumine vigilemus oraturi
semper et acturi Deo gratias: ac per hoc et hic quoque
orare et agere gratias non desinamus.
</p>
</div1>
</body>
  </text>
</TEI>