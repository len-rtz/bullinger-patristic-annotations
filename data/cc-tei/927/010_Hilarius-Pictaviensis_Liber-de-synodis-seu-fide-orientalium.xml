<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber de synodis seu fide orientalium</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.LiDeSyS</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber de synodis seu fide orientalium</head>
<p divs_removed="true">
          <pb n="0479B"/>Dilectissimis et beatissimis Fratribus et coepiscopis,
provinciae Germaniae primae, et Germaniae
secundae, et primae Belgicae, et Belgicae secundae,
et Lugdunensi primae, et Lugdunensi secundae, et
provinciae Aquitanicae, et provinciae Novempopulanae,
et ex Narbonensi plebibus et clericis
Tolosanis, et provinciarum Britanniarum episcopis,
Hilarius servus Christi, in Deo et Domino nostro
aeternam salutem.

        </p>
        <div3 moved_from_p="true">
            <head>1.</head>
          <p>
 <hi>Hilarii de Galliae episcoporum fide anxii propositum.</hi> 
--Constitutum mecum habebam, Fratres carissimi,
in tanto silentii vestri tempore nullas ad vos
ecclesiastici sermonis litteras mittere. Nam cum frequenter
vobis ex plurimis Romanarum provinciarum
<pb n="0480B"/>
urbibus significassem, quid cum religiosis fratribus
nostris Orientis episcopis fidei studiique esset,
quantaque, sub occasione temporalium motuum,
diabolus venenato ore atque lingua mortiferae doctrinae
sibila protulisset; verens ne in tanto ac tam
plurium episcoporum calamitosae impietatis vel erroris
periculo, taciturnitas vestra de pollutae atque
impiatae conscientiae esset desperatione suscepta
(nam ignorare vobis frequenter admonitis non licebat),
mihi quoque apud vos tacendum arbitrabar,
dominicae sententiae admodum memor, qua post primam
atque iteratam conventionem, eos, qui etiam
sub testimonio <emph>459</emph> Ecclesiae inobedientes exsisterent,
haberi sicut ethnicos publicanosque jussisset <note>(Matth. XVIII, 15 et seqq.)</note>.</p>
        </div3>
<pb n="0481A"/>

<div3>
          <head>2. </head>
          <p>
 <hi>Galliae episcopis gratulatur ob negatam Saturnino
communionem, ob damnatam Sirmii fidem.</hi> --Sed
beatae fidei vestrae litteris sumptis, quarum lentitudinem
ac raritatem de exsilii mei et longitudine
et secreto intelligo constitisse; gratulatus sum in
Domino, incontaminatos vos et illaesos ab omni contagio
detestandae haereseos perstitisse, vosque comparticipes
exsilii mei, in quod me Saturninus, ipsam
conscientiam suam veritus, circumvento imperatore
detruserat, negata ipsi usque hoc tempus toto
jam triennio communione, fide mihi ac spiritu cohaerere:
et missam proxime vobis ex Sirmiensi oppido
infidelis fidei impietatem, non modo non suscepisse,
sed nuntiatam etiam significatamque damnasse.
Necessarium mihi ac religiosum intellexi, ut
<pb n="0481B"/>
nunc quasi episcopus episcopis mecum in Christo
communicantibus salutaris ac fidelis sermonis colloquia
transmitterem: et qui per metum incertorum,
conscientiae tantum antea meae, quod ab his omnibus
essem liber, gratulabar, nunc jam communis fidei
nostrae integritate gauderem. O gloriosae conscientiae
vestrae inconcussam stabilitatem! O firmam
fidelis petrae fundamine domum! O intemeratae voluntatis
illaesam imperturbatamque constantiam!
Mansit namque, atque etiam nunc <emph>460</emph> permanet,
post synodi Biterrensis professionem, in qua patronos
<pb n="0482A"/>
hujus haereseos ingerendae quibusdam vobis
testibus denuntiaveram, innocens,
 inviolata, religiosa.</p>
        </div3>
<div3>
          <head>3.</head>
          <p>
 <hi>Haeresi prorupturae non cedunt, prorumpentem
frangunt. Ad resipiscentiam Orientales exemplo suo commovent.</hi> 
--Exspectastis enim sanctae et indemutabilis
perseverantiae gloriosum triumphum, non cedendo
Saturnini minis, potestatibus, bellis: et cum omnia
inchoandae blasphemiae in Deum certamina moverentur,
manentes nunc usque mecum in Christo fideles,
neque antea ad occasionem prorupturae haereseos
cessistis, et nunc omnem ejus petulantiam in proruptionis
congressione fregistis. Vicistis enim, Fratres,
cum ingenti fidei communis gratulatione: et
geminam habuit illaesae constantiae vestrae honor
<pb n="0482B"/>
gloriam, de integritate scilicet conscientiae, et de
exempli auctoritate. Nam fidei vestrae imperturbatae
inconcussaeque fama, quosdam Orientalium episcopos
sero jam ad aliquem pudorem nutritae exinde haereseos
auctaeque commovit: et auditis iis quae apud
Sirmium conscripta impiissime erant, irreligiosorum
audaciae quibusdam sententiarum suarum decretis
contradixerunt. Et licet non sine aliquo aurium
scandalo et piae sollicitudinis offensione restiterint:
tamen adeo restiterunt, ut ipsos illos, qui tunc apud
Sirmium in sententiam Potamii atque Osii, ita et
<pb n="0483A"/>
ipsi <emph>461</emph> sentientes confirmantesque, concesserant,
ad professionem ignorantiae errorisque compellerent;
ut ipsi rursum subscribendo damnarent quod fecerant.
Quod utique ideofecerunt, ut aliud ante
damnarent.</p>
        </div3>
<div3>
          <head>4.</head>
          <p>
 <hi>Quorumnam devitent communionem.</hi> --Sed tenet
etiam nunc invicta fides vestra spectabilem
 conscientiae suae gloriam: et nihil subdolum, nihil
ambiguum, nihil trepidum agere contenta, secure
in Christo libertatis suae professione persistit, ab eorum
se communione, qui episcopos blasphemiis suis
contradicentes in exsilio detinent, abstinendo, neque
se in injusti judicii reatum per assensum dissimulationis
subdolae aggregando. Nam post multum
et gravem omnium nostrum ob eas res, quae irreligiose
<pb n="0483B"/>
ab impiis gerebantur, dolorem, ex eo intra
nos tantum communio dominica continetur, ex
quo his perturbationibus vexari Ecclesia coepta est,
ut exsulent episcopi, demutentur sacerdotes, plebes
terreantur, fides periclitetur, humano arbitrio ac
potestate doctrinae dominicae decreta statuantur. Hoc
fides illaesa vestra neque nescire se simulat, neque
pati posse profitetur, non se extra conscientiae crimen
futuram intelligens ex ipso dissimulationis assensu.</p>
        </div3>
<div3>
          <head>5.</head>
          <p>
 <hi>Epistolae hujus occasio. Operis difficultas.</hi> --Et
quidem quamvis in omnibus, quae gessistis et geritis,
constantem fidei vestrae libertatem et securitatem
testemini; tamen etiam in eo ferventis spiritus ardorem
probatis, quod nonnulli ex vobis, quorum ad
<pb n="0483C"/>
me potuerunt scripta deferri, quae exinde Orientales
in fidei professionibus gerant et gesserunt, significari
vobis humilitatis meae litteris desiderastis: etiam hoc
mihi onus imperitissimo atque indoctissimo omnium
<pb n="0484A"/>
ex affectu charitatis addentes, ut quid ipse super omnibus
dictis eorum sentiam indicem; cum difficillimum
sit sensum ipsum propriae meae fidei, secundum
intelligentiae interioris affectum loquendo
proferre, nedum modo facile sit intelligentiam eorum
quae ab aliis dicuntur exponere.</p>
        </div3>
<div3>
          <head>6.</head>
          <p>
 <hi>Qua conditione debeat legi. Operis utilitas.</hi> --Oro
autem vos per Domini misericordiam, ut quia mihi
ad vos de divinis, ut <emph>462</emph> voluistis, rebus et de fidei
nostrae intemerata conscientia erit per has litteras
sermo, ne quisquam de me ante sermonis consummationem
per litterarum exordia existimet judicandum.
Iniquum est enim, non comperta usque ad finem
ratione dictorum, praejudicatam sententiam ex initiis
quorum causa adhuc ignoretur afferre: cum non de
<pb n="0484B"/>
inchoatis ad cognoscendum, sed de absolutis ad
cognitionem sit judicandum. Est enim mihi non de
vobis, ut Dominus sensui meo conscius est, sed de
quibusdam nimium apud se cautis et prudentibus
metus, non intelligentibus per beatum Apostolum
sibi, ne supersaperent, praeceptum <note>(Rom. XII, 3)</note>:
quos vereor nolle omnia ea, quorum absolutio a me
in consummatione erit praestanda, cognoscere,
dum verum intelligi ex iis quae absolventur evitant.
Sed quisque haec legenda et cognoscenda susceperit,
modum sibi atque mihi patientiae fidelis indulgeat,
et usque ad absolutionem universa percenseat.
Forte enim omnis hic fidei meae sermo praestabit, ut
neque furtivi haeretici quod volunt fallant, et perfecti
catholici quod desiderant consequantur.
<pb n="0484C"/>
</p>
        </div3>
<div3>
          <head>7. </head>
          <p>
 <hi>Quid complectatur.</hi> --Obsequor igitur Charitatis
Vestrae impatientissimae voluntati: et omnes fides,
quae post sanctam synodum Nicaenam diversis temporibus
et locis editae sunt, cum sententiarum omnium
<pb n="0485A"/>
atque etiam verborum additis per me expositionibus
destinavi. In quibus si quid vitiose inesse
intelligitur, nemo mihi vitium potest assignare dictorum:
internuntius enim, ut voluistis, sum ipse, non
conditor. Si quid vero rectum atque ex doctrinis
apostolicis praescriptum deprehenditur, nemo
ambigit non interpretantis in eo esse gloriam, sed
auctoris. Ego tamen quae gesta sunt, fideliter transmisi:
vos an catholica, an haeretica sint, fidei vestrae
judicio comprobate.</p>
        </div3>
<div3>
          <head>8.</head>
          <p>
 <hi>Quis scopus. Orientalium et Gallorum mutuae suspiciones.</hi> 
--Quamquam enim responderi litteris vestris
necessarium fuerit, quibus communionem mihi
dominicam fidei vestrae scriptis miseratis; et quidam
etiam ex vobis ad synodum quae in Bithynia futura
<pb n="0485B"/>
videbatur <emph>463</emph> acciti, firmissima fidei constantia
intra communionem se meam continentes,
a caeteris extra Gallias abstinerent: et dignum
sane erat episcopali ministerio ac voce, in tanto haereticorum
furore, aliqua vobiscum per litteras piae
fidei consilia conferre. Non enim cum corporibus
nostris exsulans, vinctum ac detentum esse potuit
Dei verbum, ut non communicari vobiscum posset
ubicumque <note>(Vid. l. X de Trinitate, n. 4)</note>. Sed maxime
cum comperissem synodos in Ancyra atque Arimino
congregandas, et a singulis provinciis Gallicanis
binos vel singulos eo esse venturos; ea, quae inter
nos atque Orientales episcopos mutuis suspicionibus
detinentur, per me, qui in Orientis partibus
continebar, exponenda vobis, licet jam scientibus,
<pb n="0485C"/>
atque edenda existimavi: ut cum hanc prorumpentem
a Sirmio haeresim et vos condemnassetis, et illi
cum anathemate judicassent, sciretis tamen in cujus
fidei professione id ipsum, quod vos gesseratis, etiam
<pb n="0486A"/>
ab Orientalibus episcopis esset effectum; et vos,
quos maxime vellem futuris synodis probabiles elucere,
non paterer uno atque eodem apostolicae fidei
sensu catholica sentientes, aliqua saltem a catholicae
fidei sinceritate, ignorata verborum opinione,
differre.</p>
        </div3>
<div3>
          <head>9.</head>
          <p>
 <hi>Orientalium adversus Sirmii formulam decreta
cur hic relata.</hi> --Et quidem rectum ac conveniens
existimo, ut ante quam de verborum suspicionibus ac
dissensionibus ineo sermonem, ea quae ab Orientalibus
episcopis adversum conscriptam apud Sirmium
haeresim dicta et constituta sint, verbis quam possim
absolutissimis demonstrem: non quod non ab aliis planissime <emph>464</emph> 
 omnia edita sint; sed quod ex graeco
in latinum ad verbum expressa translatio affert plerumque
<pb n="0486B"/>
obscuritatem, dum custodita verborum collatio
eamdem absolutionem non potest ad intelligentiae
simplicitatem conservare.</p>
        </div3>
<div3>
          <head>10.</head>
          <p>
 <hi>Sirmii formula quid tentatum.</hi> --Meministis
namque in ea ipsa scripta proxime apud Sirmium
blasphemia id tentatum ac laboratum fuisse, uti dum
Pater unus et solus omnium Deus praedicatur, Deus
esse Filius negaretur: et dum de homousio ac de
homoeusio taceri decernitur, id decretum esse, ut
aut ex nihilo ut creatura, aut ex alia essentia ut consequentia
creaturarum, et non ex Deo Patre Deus
Filius natus confirmaretur. Tum porro in eo, quod
honore, dignitate, claritate, majestate Pater major
diceretur, id esse quaesitum, ut Filius his omnibus,
quibus Pater major est, indigeret. Postremo dum
<pb n="0486C"/>
ignorabilis nativitas ejus asseritur, per hoc ignorantiae
decretum, nescire quod ex Deo sit juberemur:
perinde quasi juberi decernique possit, ut quis aut
quod ignoraturus sit sciat, aut quod scierit ignoret.
<pb n="0487A"/>
Ipsam autem ex solido impiissimae blasphemiae pestem
invitus licet subdidi, ut responsionum, quae
e diverso ab Orientalibus positae sunt, absolutius et
virtus et ratio nosceretur, quibus studii fuit, ut
secundum intelligentiae suae sensum omnibus haereticorum
artibus contrairent.
</p>
          <p>
            <emph> <hi>Exemplum Blasphemiae Apud Sirmium per Osium
et Potamium conscriptae</hi> (anno 357).</emph>
          </p>
</div3>
<div3>
          <head>11.</head>
          <p>
 <hi>Deum esse unum. Substantiae vocem tacendam.
Patrem Filio esse majorem.</hi> -- « Cum nonnulla putaretur
esse de fide <emph>465</emph> disceptatio, diligenter omnia
apud Sirmium tractata sunt et discussa, praesentibus
sanctissimis fratribus et coepiscopis nostris, Valente,
Ursacio et Germinio. Unum constat Deum
esse omnipotentem et patrem, sicut per universum
<pb n="0487B"/>
orbem creditur: et unicum filium ejus Jesum
Christum Dominum salvatorem nostrum, ex ipso
ante saecula genitum. Duos autem deos nec posse nec
<pb n="0488A"/>
debere praedicari; quia ipse Dominus dixit: <hi>Ibo ad
patrem meum et ad patrem vestrum, ad Deum meum et
ad Deum vestrum <note>(Joan. XX, 17)</note>
          </hi>. Ideo omnium Deus
 unus est, sicut Apostolus docuit. <hi>An Judaeorum
Deus tantum? nonne et gentium? Imo et gentium.
Quoniam quidem unus Deus, qui justificat circumcisionem
ex fide, et praeputium per fidem <note>(Rom. III, 29,
30)</note>
          </hi>. Sed et caetera convenerunt, nec ullam habere
potuerunt discrepantiam. Quod vero quosdam
aut multos movebat de substantia, quae graece
usia appellatur, id est (ut expressius intelligatur),
homousion, aut quod dicitur homoeusion, nullam
omnino fieri oportere mentionem; nec quemquam
praedicare ea de causa et ratione quod nec in divinis
Scripturis contineatur, et quod super hominis
scientiam sit, nec quisquam possit nativitatem Filii
<pb n="0488B"/>
enarrare, de quo Scriptum est, <hi>Generationem ejus
quis enarrabit <note>(Esai. LIII, 8)</note>
          </hi>? Scire autem manifestum
est solum Patrem quomodo genuerit filium suum,
<pb n="0489A"/>
et Filium quomodo genitus sit a Patre. Nulla ambiguitas
est, majorem esse Patrem. Nulli potest dubium
esse, Patrem honore, dignitate, claritate,
majestate, et ipso nomine patris majorem esse Filio,
ipso testante, <hi>Qui me misit, major me est <note>(Joan. XIV,
28)</note>
          </hi>. Et hoc catholicum esse, nemo ignorat, duas personas
esse Patris et Filii, majorem <emph>466</emph> Patrem,
Filium subjectum cum omnibus his quae ipsi Pater
subjecit. Patrem initium non habere, invisibilem
esse, immortalem esse, impassibilem esse. Filium
autem natum esse ex Patre, Deum ex Deo, lumen
ex lumine. Cujus Filii generationem, ut ante
dictum est, neminem scire nisi Patrem suum. Ipsum
autem Filium Dei Dominum et Deum nostrum, sicuti
legitur, carnem vel corpus, id est, hominem suscepisse
<pb n="0489B"/>
ex utero virginis Mariae, sicut Angelus praedicavit <note>(Luc. I, 31)</note>.
Ut autem Scripturae omnes docent,
et praecipue ipse magister gentium Apostolus, hominem
suscepisse de Maria Virgine, per quem compassus
est. Illa autem clausula est totius fidei et
illa confirmatio, quod Trinitas semper servanda est,
sicut legimus in Evangelio: <hi>Ite et baptizate omnes
gentes in nomine Patris et Filii et Spiritus sancti <note>(Matth. XXVIII, 19)</note>
          </hi>.
Integer, perfectus numerus Trinitatis
est. Paracletus autem Spiritus per Filium
est; qui missus venit juxta promissum, ut Apostolos
et omnes credentes instrueret, doceret, sanctificaret.</p>
        </div3>
<div3>
          <head>12.</head>
          <p>
 <hi>Essentia et substantia quid. Ancyrana Synodus
ann. 358. Filius ut imago non solo nomine alius a Patre.</hi> 
--His itaque tot et tantis impietatis professionibus
<pb n="0489C"/>
editis, has rursum e contrario Orientales episcopi
in unum congregati sententiarum definitiones
<pb n="0490A"/>
condiderunt. Sed quia frequens nobis nuncupatio essentiae
ac substantiae necessaria est; cognoscendum
est quid significet essentia, ne de rebus locuturi,
rem verborum nesciamus. Essentia est res quae est,
vel ex quibus est, et quae in eo quod maneat
subsistit. Dici autem essentia, et natura, et genus,
et substantia uniuscujusque rei poterit. Proprie autem
essentia idcirco est dicta, quia semper est.
Quae idcirco etiam substantia est, quia res quae est, <emph>467</emph> 
 necesse est subsistat in sese; quidquid autem
subsistit, sine dubio in genere vel natura vel substantia
maneat. Cum ergo essentiam dicimus significare
naturam vel genus vel substantiam, intelligimus
ejus rei quae in his omnibus semper esse subsistat.
Nunc igitur praescriptas ab Orientalibus fidei definitiones
<pb n="0490B"/>
 recenseamus.
</p>
        </div3>
<div3>
          <head>I.</head>
          <p>
 « Si quis audiens imaginem esse Filium Dei
invisibilis, idem dicat esse imaginem Dei, quod et
Deum invisibilem: quasi non confitens vere filium,
anathema sit. » </p>
        </div3>
<div3>
          <head>13.</head>
          <p>
 <hi>Item alius est, ut accipiens a Patre vitam.</hi> --Exclusa est assertio volentium nominibus tantum
Patrem et Filium praedicare; cum quando imago
omnis, ejus ad quem coimaginetur species indifferens
sit. Neque enim ipse sibi quisquam imago est; sed
eum, cujus imago est, necesse est ut imago demonstret.
Imago itaque est rei ad rem coaequandae imaginata
et indiscreta similitudo. Est ergo Pater, est
et Filius: quia imago Patris est Filius; et qui imago
est, ut rei imago sit, speciem necesse est et naturam
<pb n="0490C"/>
et essentiam, secundum quod imago est, in se
habeat auctoris.
<pb n="0491A"/>
</p>
        </div3>
<div3>
          <head>II. </head>
          <p>
« Et si quis audiens Filium dicentem, <hi>Sicut
enim Pater habet vitam in semetipso, sic et Filio dedit
vitam habere in semetipso <note>(Joan. V, 26)</note>
          </hi>, eumdem dicat,
qui accepit a Patre vitam, qui confitetur et
hoc idem, <hi>Ego vivo propter Patrem <note>(Joan. VI, 57)</note>
          </hi>,
quod et illum qui dederit: anathema sit. » </p>
        </div3>
<div3>
          <head>14.</head>
          <p>
 <hi>Filius essentia non dissimilis patri eo quod imago
illius sit.</hi> --Discernitur persona accipientis, et dantis;
ne ipse idem sit unus et solus. Cum enim in
anathemate sit, qui solitarium atque unicum in accipientis
et dantis professione crediderit; non potest
intelligi ipse atque unus a se accepisse, qui dederit.
Neque enim <emph>468</emph> ipse solus est, qui vivit, et per
quem vivit; quia alius est sibi vivens, alius profitens
se vivere per auctorem: et unum atque eumdem nemo
<pb n="0491B"/>
profitebitur, qui vita utatur, et per quem sit
causa vivendi.</p>
        </div3>
<div3>
          <head>III.</head>
          <p>
 « Et si quis audiens unigenitum filium invisibilis
Dei similem, non dixerit essentia Filium,
qui est imago Dei invisibilis, cujus imago et juxta
essentiam intelligitur: quasi non vere dicens filium,
anathema sit. » </p>
        </div3>
<div3>
          <head>15.</head>
          <p>
 <hi>Item eo quod sicut Pater, ita ipse vitam habet in
semetipso. Vita Patris et Filii, ipsa utriusque essentia.</hi> 
--Indiscreta confirmatur indissimilisque natura.
Cum enim unigenitus filius Dei, et imago invisibilis
Dei sit; necesse est per speciem atque naturam similis
 essentiae sit. Aut quomodo inter Filium atque
Patrem natura discernitur generis indifferentis;
cum in his, quae Patris sunt propria, subsistens Filius
<pb n="0491C"/>
per naturam in se genitam consistat, gloriae scilicet,
<pb n="0492A"/>
virtutis, potestatis, invisibilitatis, essentiae?
Atque ita in his paribus divinitatis bonis intelligitur
neque ille minor esse, cum filius sit; neque hic praestare,
cum pater sit: cum patri filius et coimaginatus
ad speciem sit, nec sit dissimilis in genere; quia diversitatem
substantiae geniti ex substantia patris filii
similitudo non recipit, et omnem in se divinitatis paternae,
qualis et quanta forma est, invisibilis Dei
filius et imago complectitur: et hoc vere est esse filium,
paternae scilicet formae veritatem coimaginatae
in se naturae perfecta similitudine retulisse.</p>
        </div3>
<div3>
          <head>IV.</head>
          <p>
 « Et si quis audiens hoc, <hi>Quomodo enim Pater
habet vitam in semetipso, sic et filio dedit vitam habere
in semetipso <note>(Joan. V. 26)</note>
          </hi>; similem non dicat
etiam juxta essentiam Filium Patri, testantem
<pb n="0492B"/>
quod sic habet quemadmodum <emph>469</emph> dixit: anathema
sit. Manifestum est enim, quod quae vita in
Patre intelligitur, substantia significata; vita quoque
Unigeniti, quae ex Patre generata est, essentia intellecta, <hi>ita</hi> 
 similitudinem essentiae ad essentiam significat. » </p>
        </div3>
<div3>
          <head>16.</head>
          <p>
 Connectitur, tali confessione originis suae, indiscretae
naturae perfecta nativitas. Quod enim in
utroque vita est, id in utroque significatur essentia.
Et in vita quae generatur ex vita, id est, essentia
quae de essentia nascitur, dum non dissimilis nascitur,
scilicet quia vita ex vita est, tenet in se originis
suae indissimilem naturam; quia natae et gignentis
essentiae, id est, vitae quae habetur et data est ( <hi>nempe</hi> 
a Patre et data est Filio), similitudo non discrepet.
<pb n="0492C"/>
Quod enim ex se Deus, cum ex naturae suae similitudine,
<pb n="0493A"/>
genuit; non deseruit, in quo ingenita similitudo,
naturalis proprietatem substantiae. Non
enim aliud habet, quam dedit: et sicut vitam habens,
ita habendam dedit vitam. Ac sic quod de essentia,
tamquam vita ex vita, simile sui secundum
essentiam nascitur, nullam diversitatem ac dissimilitudinem
admittit nascentis et gignentis essentia.</p>
        </div3>
<div3>
          <head>V.</head>
          <p>
 « Si quis <hi>condidit</hi> vel <hi>creavit me <note>(Prov. VIII,
22)</note>
          </hi>, <hi>et genuit me <note>(Ibid. 25)</note>
          </hi> ab eodem audiens, hoc <hi>genuit me</hi> 
 non tam ex similitudine essentiae intelligat,
sed idem esse dicat <hi>genuit me,</hi> et <hi>condidit
me:</hi> quasi non dicens Filium de Deo perfectum
 ex duobus nominibus significatum filium
(sed per duo nomina, hoc est, <hi>condidit me,</hi> et <hi>genuit,</hi> 
conditionem tantummodo dicens, et nequaquam
<pb n="0493B"/>
filium); sicut <emph>470</emph> tradidit Sapientia ex duobus
pium intellectum: anathema sit. » </p>
        </div3>
<div3>
          <head>17.</head>
          <p>
 <hi>Vox</hi> condidit me <hi>ex sequente</hi> genuit me <hi>intelligenda. Nativitatis et creationis discrimen.</hi> --Dicentibus
creaturam vel conditionem esse filium Dei, contraitur
ratione subjecta. Namque impietatis haereticorum
hinc profana praesumptio est, quod legisse
se dicant, <hi>Dominus condidit</hi> vel <hi>creavit me;</hi> id ipsum
enim conditio vel creatio videtur intelligi: sed consequentem
sententiam subtrahentes, ex qua intelligentiam
prior sumit, ex prima arripiunt impietatis suae
auctoritatem, ut creaturam dicant, quia Sapientia
dixerit se creatam. Quae si creata est, quomodo potuit
et nasci? quia nativitas omnis, quaecumque est,
in naturam suam ex natura gignente consistit: creatio
<pb n="0493C"/>
autem sumit exordium de creantis potestate, potente
scilicet Creatore ex nihilo condere creaturam.
Sapientia itaque, quae se dixit creatam, eadem in
consequenti <hi>(Scil v. 25, Sapientia cur creatam se
<pb n="0494A"/>
dixerit)</hi> se dixit et genitam: creationem referens ad
parentis indemutabilem naturam, quae, extra humani
partus speciem et consuetudinem, sine imminutione
aliqua ac demutatione sui, creavit ex se ipsa quod
genuit. Creantis enim opus non habet passionem,
aut permixtionis, aut partus. Esse enim aliquando
incipit, quod creatur ex nihilo. Et qui creat, efficit
pro potestate quod condit: et est opus virtutis creatio,
non naturae ex natura gignente nativitas. At vero
nativitas, legitimae originis et genuinae naturae perfectus
profectus est: ex natura enim generante
naturam sumpsit genita natura. Sed quia Dei filius
non corporalis partitudinis est genitus exemplo, sed
ex <emph>471</emph> perfecto Deo perfectus Deus natus est; idcirco
ait creatam se esse Sapientia, omnem in
<pb n="0494B"/>
generatione sua naturam passionis corporalis excludens.</p>
        </div3>
<div3>
          <head>18.</head>
          <p>
 <hi>Creatam se simul et genitam dicens originis suae
naturam quam apte explicet. Solam virtutis similitudinem
Filio tribuentes damnantur.</hi> --At vero ut ostenderet,
non creationis in se, sed nativitatis esse naturam;
subjecit et genitam, ut cum creatam se et genitam
confitetur, absolutam nativitatis suae intelligentiam
praestaret: dum et indemutabilem Patris
naturam in creatione significat, et legitimam ac propriam
ex Deo patre genitae naturae suae ostendit esse
substantiam. Atque ita perfectae nativitatis intelligentiam,
creationis et generationis attulit sermo: cum
alterum sine demutatione, alterum in proprietate
naturae est. Fitque utrumque unum, et unum utrumque
<pb n="0494C"/>
perfectum: dum et Filius, ex Deo ac sine demutatione
Dei natus, sic ex Patre nascitur, ut
creetur; et indemutabilis ex se ac naturalis Filio
Pater sic Filium condit, ut generet. Haeresis ergo
<pb n="0495A"/>
creaturam esse Dei filium profiteri ausa, damnatur:
quia impiam creaturae ex nihilo opinionem, impassibili
per eam divinitatis perfectione monstrata,
consequens professio naturalis generationis exstinguat.</p>
        </div3>
<div3>
          <head>VI.</head>
          <p>
 « Et si quis in Filio, Patris similitudinem
secundum essentiam quidem ipso Filio revelante per
haec quae dicit: <hi>Sicut enim Pater habet vitam in semetipso,
sic et Filio dedit habere vitam in semetipso <note>(Joan. V, 26)</note>
          </hi>;
juxta efficaciam autem per ea quae
docet: <hi>Quae enim Pater facit, eadem et Filius similiter
facit <note>(Ibid., 19)</note>
          </hi>, solam secundum efficaciam similitudinem
concedens, juxta essentiam vero, quod
est principalissimum fidei nostrae, Filium fraudet:
quasi semetipsum fraudans cognitione vitae perpetuae,
<pb n="0495B"/>
quae est in Patre et Filio: anathema sit. » </p>
        </div3>
<div3>
          <head>19.</head>
          <p>
 <hi>Virtutis similitudo non est nisi ex naturae similitudine.
Vita essentia significatur.</hi> --Conclusi haeretici
Scripturarum auctoritatibus, hoc solum tribuere
solent Filio, ut Patri tantum virtute similis sit, adimunt
autem ei similitudinem naturae: stulti atque
impii, non intelligentes non nisi ex naturae similitudine
similitudinem esse virtutis. Neque enim aliquando
inferior natura, superioris a se potiorisque
naturae virtutem consequitur. Aut quid haec asserentes
de omnipotente Deo patre profitebuntur,
si virtuti suae virtus naturae inferioris aequatur?
Non enim potest negari, quin Filius idem possit;
cum dixerit: <hi>Quaecumque facit</hi> <emph>472</emph> <hi>Pater, eadem et
Filius facit similiter <note>(Joan. V, 19)</note>
          </hi>. Sed similitudini
<pb n="0495C"/>
virtutis naturae similitudo succedit, cum dicit: <hi>Sicut
habet Pater vitam in se, ita et Filio dedit vitam
habere in semetipso <note>(Ibid., 26)</note>
          </hi>. In vita, naturae et essentiae
significatio est: quae sicut habetur, ita data
esse docetur ad habendum. Tenet ergo vitae similitudo
virtutis similitudinem: similitudo enim virtutis
non potest esse dissimilis naturae. Atque ita necesse
est, ut essentiae similitudo virtutis similitudinem
consequatur: quia sicut ea quae Pater facit, eadem et
Filius facit: ita sicut habens vitam Pater, sic habendam
Filio dedit vitam. Condemnatur ergo impiae professionis
temeritas, quae virtutis similitudinem confitens,
dissimilitudinem ausa sit praedicare naturae:
cum principalis spei nostrae fides sit, indifferentem
in Patre et Filio divinitatis substantiam confiteri.
<pb n="0496A"/>
</p>
        </div3>
<div3>
          <head>VII. </head>
          <p>
« Et si quis Patrem et Filium credere se
promittens, Patrem dissimilis sibi essentiae patrem
dicat, sed similis efficaciae; quasi profanas et
novas voces contra essentiam Filii loquens, et interimens
 vere Dei filium esse: anathema sit. » </p>
        </div3>
<div3>
          <head>20.</head>
          <p>
 <hi>Haeretici dolose Patrem et Filium confitentes. Refelluntur
Filium negantes a Patre alium ob similitudinem
naturae.</hi> --Confusis permixtisque verbis veritatem frequentissime
haeretici eludunt, et incautorum aures
communium vocabulorum sono capiunt, Patrem et
Filium solis nominibus, non etiam per veritatem naturalis
et genuinae essentiae praedicantes: quia omnium
creationum sciant dici Deum patrem, et sanctos
quosque nuncupari meminerint Dei filios. Quo
exemplo Patrem et Filium secundum communia universitatis
<pb n="0496B"/>
nomina confitentur; ut Pater et Filius dicantur
potius, quam sint. Dicuntur enim, non etiam
sunt, si in his differentis essentiae discreta natura
est: cum non possit paterni nominis veritas nisi ex
naturae suae progenie acquiri. Pater itaque non potest
alienae a se ac dissimilis substantiae pater dici; quia
nativitas perfecta non habeat dissidentem originalis
substantiae diversitatem. Repudiatur ergo haec omnis
impietas, quae Patrem non secundum naturam
suam geniti ex se filii patrem loquatur. Neque
enim per id pater dicetur Deus, si habeat virtuti atque
efficaciae suae similem creationem; sed si genuerit
non dissimilis atque alienae a se essentiae naturam:
quia diversitatem paternae naturae nativitas naturalis
non recipit. Atque ob id anathema sunt, qui <emph>473</emph> Patrem
<pb n="0496C"/>
asserant dissimilis sibi naturae patrem esse: ut
ex Deo aliud quam Deus natus sit, et putent essentiam
Patris a se in Filio degenerasse gignendo. Perimunt
enim, quantum in se est, ipsam illam innascibilem
Patris et indemutabilem essentiam, qui
ausi sunt ei in Unigeniti sui nativitate dissimilitudinem
degeneratae essentiae naturalis ingerere.</p>
        </div3>
<div3>
          <head>VIII.</head>
          <p>
 « Et si quis intelligens similem secundum
essentiam Filium ejus, cujus et filius intelligitur;
eumdem dicens Filium quem Patrem, aut partem
Patris, aut per emanationem aut aliquam passionem,
quemadmodum corporales filios, ab incorporali
Patre incorporalem Filium subsistentem: anathema
sit. » </p>
        </div3>
<div3>
          <head>21.</head>
          <p>
 Cavetur in omnibus adversum singularum per
<pb n="0497A"/>
versitatum vitia, neque occasio fraudis admittitur.
Plures enim haereticorum idcirco similem secundum
divinitatem esse Patri Filium dicunt, ut per similitudinis
proprietatem eumdem Patrem esse quem
Filium confirment: quia indiscreta similitudo admittere
videatur unici ac singularis occasionem.
Quod enim non dissentit in genere, id videtur in
unione manere naturae.</p>
        </div3>
<div3>
          <head>22.</head>
          <p>
 <hi>Filius eo quod natus, nec ipse qui Pater, nec
aliud quam Pater. Filium a Patre aliud volentes, ob
distinctionem personae.</hi> --Sed nativitas non admittit
hanc fabulam; quia unio non habet nativitatem.
Quod enim natum est, habet nativitatis suae patrem.
Neque quia indiscreta est nascentis a gignente divinitas,
ideo ipse est et generator et genitus; cum non
<pb n="0497B"/>
possit nisi alius atque alius esse et generans et natus,
neque rursum dissimilis esse possit natus et
generans. Anathema ergo est, qui in Patre et Filio
naturae similitudinem ad abolendam Filii personalem
significantiam praedicabit: quia cum in nullo
differat res a re per mutuam similitudinem; similitudo
tamen ipsa, non recipiens unionem, Patrem et
Filium per id, quod Filius indemutabilis similitudo
Patris est, confitetur. Non enim aut pars est Filius
Patris, ut unus dici possit et natus et generans. Neque
emanatio est, ut continenti fluxu per corporalem
et individuum procursum idem ipse fluxus retentus
in origine, ipsum sibi sit serie atque tractu cohaerenti
origo quod fluxus. Sed perfecta nativitas est,
et cum naturae similitudine manens: non conceptu
<pb n="0497C"/>
et partu corporali corporaliter incohata, sed secundum
ejusdem naturae similitudinem incorporalis <emph>474</emph> 
 Filius ex incorporali Patre subsistens.</p>
        </div3>
<div3>
          <head>IX.</head>
          <p>
 « Et si quis, propterea quod numquam Pater
Filius intelligitur, et quod Filius numquam Pater intelligitur,
alium dicens Filium praeter Patrem,
propterea quod alius sit Pater, alius sit Filius, secundum
quod dictum est, <hi>Alius est qui testimonium
perhibet mihi, qui me misit Pater <note>(Joan., V, 32)</note>
          </hi>:
 propter hanc piam in Ecclesia intelligendam
proprietatem personae Patris et Filii, timens ne
quando idem intelligatur Filius et Pater, similem
non dicat etiam juxta essentiam Patri: anathema
sit. » 
<pb n="0498A"/>
</p>
        </div3>
<div3>
          <head>23. </head>
          <p>
 <hi>Quam caute duae haereses contra Dei filium
peremptae.</hi> --Dictum ad Apostolos Domini est: <hi>Estote
prudentes ut sunt serpentes, et simplices ut columbae <note>(Matth., X, 16)</note>
          </hi>.
Per quod dissidentium a se animantium
inesse nobis voluit naturam: sed ita, ut serpentinam
prudentiam columbae simplicitas temperaret,
et simplicitatem columbae prudentia serpentis
instrueret; fieretque et simplex sapientia, et sapiens
simplicitas: quod praeceptum in hujus fidei
expositione servatum est. Namque cum superior, de
qua locuti sumus, sententia id cavisset, ne, per similitudinem
essentiae, personalis unio praedicaretur;
neque ut naturae indifferentia perimeret Filii nativitatem;
et unus ac solitarius nobis esset in sensu,
quia alter ab altero non differret in genere: sed consequenti
<pb n="0498B"/>
sententia illi prudentiae serpentis, cui configurari
cum columbae simplicitate praecipimur, per
simplicem atque apostolicam prudentiam rursum
occursum est; ne forte per id, quod personalis unio
non reciperetur, quia alius sit Pater, alius et Filius,
praedicatio iterum dissimilis naturae possit obrepere:
ne cum alius est qui miserit, et alius est qui missus est
(quia non unus est missus et mittens), discretae ac
dissimilis naturae existimarentur esse missus et mittens,
cum diversae essentiae esse non possint natus
et gignens. Retinetur itaque in Patre et Filio naturae
indifferentis similitudo per essentiae nativitatem:
non tamen damnum personae affert, ut unus
sit missus et mittens, similitudo naturae. Neque rursum
in personae proprietate, cum non possit ipse
<pb n="0498C"/>
sibi unus et filius et Pater dici, aufertur similitudo
naturae. Atque ita et nativitatis veritas ad similitudinem
proficit essentiae, et similitudo essentiae non
 amittit nativitatis personalem veritatem. Neque
rursum professio gignentis et geniti <emph>475</emph> similitudinem
excludit essentiae; quia cum gignens et genitus
unus esse non possit, non tamen diversae naturae sint
natus et generans.</p>
        </div3>
<div3>
          <head>X.</head>
          <p>
 « Et si quis in aliquo tempore patrem
Deum unigeniti filii intelligat, et non super tempora
et super omnem humanam aestimationem unigenitum
filium sine passione exstitisse: quasi praetergrediens
evangelicam praedicationem, quae temporum
quidem intercapedinem de Patre et Filio adspernata
<pb n="0499A"/>
est, fideliter autem nos docuit, quod <hi>in
principio erat Verbum, et Verbum erat apud Deum,
et Deus erat Verbum <note>(Joan., I, 1)</note>
          </hi>: anathema sit. » </p>
        </div3>
<div3>
          <head>24.</head>
          <p>
 <hi>Pater non intra tempora. Filium magis jam
esse quam nasci docet Evangelium.</hi> --Pia professio
est, Patrem non intra tempora contineri: omnem
enim intelligentiae sensum excedit intemporalis paterni
nominis veritas. Etsi ipsa paterni nominis, per
quod impassibilis origo nascentis est, religiosa confessio
est: non tamen tenetur in tempore; quia non
potest aeternus et infinitus Deus pater intelligi temporalis,
et secundum evangelicam praedicationem
cognoscitur unigenitus Deus Verbum magis jam in
principio apud Deum esse, quam nasci.</p>
        </div3>
<div3>
          <head>XI.</head>
          <p>
 « Et si quis seniorem tempore Patrem dicat
<pb n="0499B"/>
Filio ex se unigenito, juniorem autem Filium
Patre: anathema sit. » </p>
        </div3>
<div3>
          <head>25.</head>
          <p>
 <hi>Filius ut Patris imago, non est eo junior. Ex
eo quod Deus semel pater, semper fuit pater, semper
et Filius.</hi> --Similitudo essentiae configurata in genere,
indifferens quoque docetur in tempore: ne qui
imago est Dei, qui Verbum est, qui Deus est apud
Deum in principio, qui similis est Patri, interjecto
inter se ac Patrem tempore, non perfectum in se
habeat quod et imago est, et Verbum est, et Deus
est. Si enim tempore junior praedicatur, amisit et
imaginis et similitudinis veritatem: quia similitudo
jam non sit, quae dissimilis reperiatur in tempore.
Quia ipsum illud, quod Deus pater est, tempus aliquod
non potest habere ne Pater sit: ex quo nec in
<pb n="0499C"/>
Filio tempus potest esse ne filius sit. Atque ob id,
nec Pater Filio senior, nec Filius Patre junior esse
dicendus est: quia utriusque nominis veritas non
potest esse sine altero. <emph>476</emph>
</p>
        </div3>
<div3>
          <head>XII.</head>
          <p>
 « Et si quis intemporalem unigeniti filii
de Patre substantiam ad innascibilem Dei essentiam
referat, quasi Filium Patrem dicens: anathema
sit. » </p>
        </div3>
<div3>
          <head>26.</head>
          <p>
 <hi>Filius etsi intemporalis, non tamen innascibilis.</hi> 
--Dedisse superior definitio occasionem haereticis
videbatur, cum tempus nativitatis Filii negaretur
<pb n="0500A"/>
(quia nefas esset, si Pater esset in tempore: in tempore
autem esset, si Filius tempori subderetur): ut
per hanc opportunitatem temporis abnegati, sub
Filii nuncupatione, Pater, qui innascibilis esset, singularis
atque unicus ipse sibi et pater et filius praedicaretur:
quia ubi nascendi tempus excluditur,
illic opinio videtur innascibilitatis admitti; ut natus
non putetur, cujus nativitas non sit in tempore. Idcirco
ne per hanc occasionem temporis abnegati,
haeresis (Sabelliana) unionis irreperet; haec impietas
damnatur, quae audeat intemporalem nativitatem ad
unicam ac singularem innascibilis essentiae referre
substantiam: cum aliud sit intemporalem esse,
aliud sit esse non natum; quorum unum habet
(licet extra tempus) nativitatem, aliud ipsum sibi, ad
<pb n="0500B"/>
id quod est, solus atque idem auctor aeternus sit.</p>
        </div3>
<div3>
          <head>27.</head>
          <p>
 <hi>Definitionum harum ratio. Expositio qualis ab
Hilario adhibita. A quibus earum subscriptio extorta.
Harum synopsis.</hi> --Percucurrimus, charissimi Fratres,
omnes Orientalium episcoporum editas fidei definitiones,
quas adversum emergentem proxime haeresim,
 congregata intra se synodo condiderunt.
Et nos, quantum potuimus, ad intelligentiae eorum
sensum, expositionis nostrae sermonem coaptavimus,
famulantes potius eorum dictis, quam dictorum
alienorum auctores existimandi: quibus adversum
novam et profanam impietatem, haec conscientiae
suae et adeptae jam pridem doctrinae
instituta decernunt, et eos, qui hanc apud Sirmium
haeresim conscripserant, vel conscriptam susceperant,
<pb n="0500C"/>
ignorationem confitentes ad subscriptionem decretorum
talium coegerunt: ubi Filius Patris imago
perfecta est: ubi sub indifferentis imaginis proprietate,
per profanam fraudem Filius non aboletur, ut
pater sit: ubi <emph>477</emph> imago Patris Filius praedicatus per
similitudinis veritatem, a substantia Patris, cujus
imago est, substantiae diversitate non differt: ubi
per habitam a Patre vitam et acceptam a Filio vitam,
nihil differens in substantia, quae significatur in vita,
habeat Pater, quam Filius accepit ad habendum:
ubi non creatura est Filius genitus, sed a natura Patris
<pb n="0501A"/>
indiscreta substantia est: ubi sicut inter Patrem
et Filium indifferens virtus est, ita nullam inter se
diversitatem patiatur essentia: ubi Pater, generando
Filium, nihil ex se in eo degenerat diversitate
naturae: ubi quia nihil differat in utroque similitudo
naturae, proprietas tamen similitudinis
personalium nominum respuat unionem, ne subsistens
unus sit, qui et Pater dicatur et filius: ubi quia
pie dicitur et Pater mittens, et Filius missus; in
nullo tamen inter Patrem et Filium, id est, inter
missum atque mittentem discernatur essentia: ubi non
intra tempora paterni nominis veritas continetur:
ubi Filius Patri non est posterior in tempore: ubi
ultra tempus omne perfecta nativitas innascibilitatis
in se non admittit errorem.
<pb n="0501B"/>
</p>
        </div3>
<div3>
          <head>28. </head>
          <p>
 <hi>Decreta quo tempore edita. Qua occasione, cur.
Fides subinde aliae.</hi> --Et haec quidem, Fratres carissimi,
omnis quae edita est fidei doctrina, per paucos
 juxta universitatis modum Orientales, sub
his ipsis prope diebus, quibus vos ingestam haeresim
respuistis, emersit: cujus exponendae ea fuit ratio,
quod unius substantiae <emph>478</emph> silentium decernebatur.
Sed jam superioribus diversisque temporibus,
multis his causis postulantibus, fides alias necesse
<pb n="0502A"/>
fuerit conscribi, quae quales sint, ex ipsis intelligetur.
Omnibus enim quae ab iis gesta sunt cognitis,
facilius tum et plenius earum rerum, de quibus inter
nos quaestio est, absolutionem religiosam et unitati
congruam afferemus.
</p>
          <p>Expositio <note>( <hi>an. 341, edita</hi> )</note> ecclesiasticae fidei, quae exposita
est in synodo habita per Encaenias Antiochenae
ecclesiae consummatae. Exposuerunt
qui adfuerunt episcopi nonaginta septem, cum in
suspicionem venisset unus ex episcopis quod
prava sentiret.</p>
        </div3>
<div3>
          <head>29.</head>
          <p>
 « Credimus consequenter evangelicae et apostolicae
traditioni in unum Deum patrem omnipotentem,
<pb n="0502B"/>
cunctorum quae sunt aedificatorem et factorem et
provisorem, de quo omnia: et in unum Dominum
Jesum Christum filium ipsius unigenitum, Deum per
quem omnia, qui generatus est ex Patre, Deum
de Deo, totum ex toto, unum ex uno, perfectum de
perfecto, regem de rege, Dominum de Domino,
 verbum, sapientiam, vitam, lumen verum, viam veram,
resurrectionem, pastorem, januam, inconvertibilem
et immutabilem, divinitatis essentiaeque
<pb n="0503A"/>
et virtutis et gloriae incommutabilem <emph>479</emph> imaginem,
primum editum totius creaturae, qui semper
fuit in principio apud Deum Verbum Deus, juxta
quod dictum est in Evangelio, <hi>Et Deus erat Verbum <note>(Joan. I, 1)</note>
          </hi>,
per quem omnia facta sunt, et in quo
omnia constant: qui in novissimis diebus descendit
desursum, et natus est ex virgine secundum Scripturas,
et agnus factus est, mediator Dei et hominum,
praedestinatus fidei nostrae, et dux vitae. Dixit
quippe: <hi>Non enim descendi de coelo, ut facerem voluntatem
meam, sed voluntatem ejus qui me misit <note>(Joan. VI, 38)</note>
          </hi>.
Qui passus est et resurrexit pro
nobis tertia die, et adscendit in coelos, et sedet in
dextera Patris, et iterum venturus est cum gloria judicare
vivos et mortuos. Et in Spiritum sanctum,
qui in paraclesin et sanctificationem et consummationem
<pb n="0503B"/>
credentibus datus est, juxta quod et Dominus
Jesus Christus ordinavit discipulos dicens: <hi>Pergite,
et docete universas gentes, baptizantes eos in nomine
Patris et Filii et Spiritus sancti <note>(Matth. XXVIII,
19)</note>
          </hi>: manifeste utique Patris vere patris, certumque
Filii vere filii, et Spiritus sancti vere spiritus
sancti; hisque nominibus non simpliciter neque
otiose propositis, sed significantibus diligenter propriam
uniuscujusque nominatorum substantiam et
ordinem et gloriam, ut sint quidem per substantiam
tria, per consonantiam vero unum.</p>
        </div3>
<div3>
          <head>30.</head>
          <p>
 « Hanc ergo habentes fidem, et ab initio et
usque in finem habituri in conspectu Dei et Christi,
omnem haereticam et pravam sectam anathematizamus:
<pb n="0503C"/>
et si quis praeter salubrem Scripturarum et
rectam fidem docet, dicens aut tempus, aut spatium,
aut saeculum, aut esse aut fuisse prius, quam generatus
Filius: anathema sit. Et si quis Filium conditionem
dicit, quemadmodum unum conditionum;
aut nativitatem, sicut sunt nativitates; aut factionem,
<pb n="0504A"/>
sicut sunt facturae, et non sicut divinae Scripturae
tradiderunt singula quaeque, <emph>480</emph> quae superius
dicta sunt; et si quis aliud docet, aut evangelizat
praeter quam quod accepimus: anathema sit. Nos
enim omnibus, quae divinis Scripturis tradita sunt a
prophetis et ab apostolis, vere et cum timore et credimus
et sequimur. » </p>
        </div3>
<div3>
          <head>31.</head>
          <p>
 <hi>Fides haec quatenus suspecta.</hi> --Minus forte expresse
videtur de indifferenti similitudine Patris et
Filii fides haec locuta esse, maxime cum de Patre et
Filio et Spiritu sancto ita senserit significatam in nominibus <hi>propriam uniuscujusque nominatorum substantiam
et ordinem et gloriam, ut sint quidem per substantiam
tria, per consonantiam vero unum.</hi> </p>
        </div3>
<div3>
          <head>32.</head>
          <p>
 <hi>Excusatur ex scopo concilii. Haeresis nova post
Nicaenam synodum. Trinitatis substantiae tres qui apud
<pb n="0504B"/>
Orientales recte dicantur.</hi> --Et primum sciendum est,
non adversum haeresim, quae dissimilis substantiae
Patrem et Filium ausa est praedicare, in Antiochia
fuisse conventum; sed adversus eam, quae
post sanctam synodum Nicaenam in id proruperat,
ut tria nomina Patri vellet adscribere, de qua suo loco
tractabimus. Memini enim me in exordio sermonis
patientiam et aequanimitatem legentium atque audientium
usque ad absolutionem omnium dictorum
meorum poposcisse; ne temerarius quisquam in me
judex ante cognitionem perfecti sermonis exsisteret.
Volens igitur congregata sanctorum synodus impietatem
eam perimere, quae veritatem Patris et Filii et
Spiritus sancti nominum numero eluderet: ut non
<pb n="0504C"/>
subsistente causa uniuscujusque nominis, triplex
nuncupatio obtineret sub falsitate nominum unionem,
et Pater solus atque unus idem atque ipse haberet
et Spiritus sancti nomen et Filii: idcirco tres
substantias esse dixerunt, subsistentium personas
per <hi>substantias</hi> edocentes, non substantiam Patris
<pb n="0505A"/>
et Filii diversitate dissimilis essentiae separantes.
Quod autem dictum est: <hi>Ut sint quidem per substantiam
tria, per consonantiam vero unum,</hi> non habet calumniam:
quia connominato Spiritu, id est
paracleto, consonantiae potius, quam essentiae <emph>481</emph> 
per similitudinem substantiae praedicari convenit
unitatem.</p>
        </div3>
<div3>
          <head>33.</head>
          <p>
 <hi>Hac formula eamdem Patris ac Filii essentiam
praedicari. Nativitatis et innascibilitatis discrimen. Filius
immutabilis.</hi> --Caeterum omnis superior sermo
in nullo Patrem et Filium essentiae ac naturae diversitate
discrevit. Ubi enim dicitur, <hi>Deum de Deo, totum
ex toto;</hi> non ambigitur totum Deum ex toto
Deo natum. Nam et Dei de Deo natura non differt:
et totus ex toto in iis est ipse, quibus Pater est.
<pb n="0505B"/> <hi>Unus ex uno</hi> 
 passiones humani partus et conceptionis
excludit: ut dum unus ex uno est, non aliunde,
nec diversus, aut alius sit, qui est unus ex uno,
perfectus a perfecto. Non differt praeter originis causam
ab innascibilitate nativitas; cum perfectio
utriusque non differat. <hi>Rex de Rege.</hi> Non admittit
uno atque eodem nomine potestas connuncupata dissimilitudinem
potestatis. <hi>Dominum de Domino.</hi> Dominatus
quoque aequatur in Domino: nec recipit differentiam
confessa in utroque sine diversitate dominatio.
Illud vero, quod post multa alia subjectum
est, <hi>inconvertibilem et immutabilem, divinitatis et essentiae
et virtutis et gloriae incommutabilem imaginem,</hi> 
absolutum est. Nam ex Deo Deus, ex toto totus, ex
uno unus, et ex perfecto perfectus, et ex rege rex,
<pb n="0505C"/>
et ex Domino Dominus, cum in ea omni divinitatis
gloria atque natura, in qua Pater permanet, natus
quoque subsistat et Filius; etiam hoc ex paterna
<pb n="0506A"/>
substantia habet, ne demutabilis fiat. Non enim in
eo nascente, ea, de qua natus est, demutata natura
est: sed indemutabilem essentiam natus obtinuit ex
indemutabilis auctoritate naturae. Nam quamvis
imago est, tamen incommutabilis est imago (non
commutata in eo scilicet per dissimilitudinem paternae
essentiae, ex qua est genitus, natura), quia in
eo imago paternae essentiae nasceretur. Jam vero
cum primus editus esse totius creaturae docetur,
et ipse ille semper fuisse in principio apud Deum
Verbum Deus dicitur; dum primus editur, natus
fuisse ostenditur; dum semper fuit, nec tempore separatur
a <emph>482</emph> Patre. Non ergo videri potest divisio
substantiarum ( <hi>supple,</hi> ab hac synodo) (quae
nihil aliud studuit, quam ut per trium substantiarum
<pb n="0506B"/>
nomen, triplicis vocabuli excluderet unionem)
ad separationem diversae in Filio et in Patre substantiae
introducta: cum totius fidei expositio Patrem
et Filium, innascibilem et unigenitum, nec tempore,
nec nomine, nec essentia, nec dignitate, nec dominatione
discernat. Dignum autem est conscientia
communi etiam caeteras eorumdem episcoporum
Orientalium diversis et locis et temporibus conscriptas
fides noscere, ut per plures confessiones sinceritas
conscientiae possit intelligi.
</p>
          <p>
            <emph> FIDES SECUNDUM ORIENTIS SYNODUM.
<note>(an. 347.)</note>
            </emph>
          </p>
<p>Sancta synodus in Sardica congregata ex diversis
provinciis Orientalium partium, Thebaida, Aegypto,
<pb n="0506C"/>
Palaestina, Arabia, Phoenice, Syria Coele,
Mesopotamia, Cilicia, Cappadocia, Ponto, Paphlagonia,
Galatia, Bithynia, Hellesponto, Asia,
<pb n="0507A"/>
Phrygiis duabus, Pisidia, Cycladum insularum,
Pamphylia, Caria, Lydia, Europa, Thracia, Emimonto,
 Mysia, Pannoniis duabus, hanc exposuimus
fidem.</p>
        </div3>
<div3>
          <head>34.</head>
          <p>
 « Credimus in unum Deum patrem omnipotentem,
creatorem et factorem universorum, ex quo omnis paternitas
in coelis et in terra nominatur. Credimus et in
unigenitum ejus filium Dominum nostrum Jesum Christum,
qui ante omnia saecula ex Patre genitus est, Deum
ex Deo, lumen ex lumine, per quem facta sunt omnia
quae in coelis et quae in terra, visibilia et invisibilia:
qui est verbum, et sapientia, et virtus, et vita,
et lumen verum: et qui in novissimis diebus propter
nos incarnatus est, et natus ex sancta Virgine, qui
<pb n="0507B"/>
crucifixus est, et mortuus, et sepultus, et surrexit
ex mortuis tertia die, et receptus in coelo est, et <emph>483</emph> 
sedet in dextera Patris, venturus judicare vivos
et mortuos, et reddere unicuique secundum opera
ejus; cujus regnum sine cessatione permanet in immensa
saecula. Sedet enim in dextera Patris non solum
in hoc saeculo, sed et in futuro. Credimus et in
Spiritum sanctum, hoc est, paracletum, quem promittens
Apostolis post reditum in coelos misit docere
eos ac memorari omnia, per quem et sanctificantur
sincere in eum credentium animae. Eos autem,
qui dicunt de non exstantibus esse filium Dei, vel
ex alia substantia, et non ex Deo, et quod erat aliquando
tempus aut saeculum quando non erat, alienos
novit sancta et catholica Ecclesia. Similiter et
<pb n="0507C"/>
eos, qui dicunt tres esse deos; vel Christum non esse
Deum et ante saecula, neque Christum, neque filium
eum esse Dei; vel eum ipsum esse Patrem et Filium
et sanctum Spiritum, vel innascibilem filium; vel
quod neque consilio neque voluntate Pater genuerit
Filium: anathematizat sancta et catholica Ecclesia. » </p>
        </div3>
<div3>
          <head>35.</head>
          <p>
 <hi>Fides haec Filii originem aeternam statuit. Eamque
ex Dei substantia.</hi> --Brevibus expositio fidei
hujus, sed absolutissimis usa est definitionibus. Nam
condemnans eos, qui de non exstantibus esse Filium
dicerent, originem ei non coeptam, sed manentem
<pb n="0508A"/>
dedit. Ac ne haec origo ejus, ex qua natus est manens,
 alia potius quam Dei intelligeretur esse substantia;
etiam eos blasphemos pronuntiat, qui ex alia
aliqua substantia, et non ex Deo Filium natum esse
loquerentur: atque ita cum non ex nihilo substitit,
neque aliunde quam ex Deo quod est exstitit, non
potest ambigi in his natus esse quae Dei sunt; quia
neque de non exstantibus, neque alia quam de innascibili
Patris et aeterna substantia unigenita Filii
generatur essentia. Respuit vero et intervalla temporum
ac saeculorum: ut qui per naturam non differt,
non possit separabilis esse per tempus.</p>
        </div3>
<div3>
          <head>36.</head>
          <p>
 <hi>Deus non nisi unus est; quatenus dicantur plures.
Fides superior unam Patris ac Filii substantiam
praedicat.</hi> --Ex omni autem parte, qua se circumagere
<pb n="0508B"/>
sollicitudo potuit, haereticorum ingeniis aditus
obstruitur, ne quid esse diversitatis praedicetur in
Filio. Anathematizat namque eos, qui tres deos
dicant:
quia secundum <emph>484</emph> naturae veritatem, numerum
nuncupationum substantia ista non recipit, nisi
ut in hominibus atque Angelis solet, cum nomen tribuitur
ex honore meritorum, naturae tamen inter eos
et Deum differente substantia; et idcirco dii plures
sunt. Caeterum in natura Dei Deus unus est; ita
tamen, ut et Filius Deus sit, quia in eo natura non
differens sit: et cum Deus ex Deo sit, non potest
non uterque Deus esse, quorum per generis indifferentiam
non discernatur essentia. Numerus autem
nominis in nuncupatione respuitur; quia non est in
naturae qualitate diversitas. Cum igitur anathema
<pb n="0508C"/>
sit deos dicens, et anathema sit Filium Deum denegans;
absolute ostenditur unius ad utrumque nominis
unitatem de proprietate indifferentis esse substantiae:
cum in confessione innascibilis Dei patris et
unigeniti Dei filii, neutro a se dissimilitudine essentiae
differente, uterque cum Deus sit, Deus tamen
unus et credendus sit et praedicandus. Sollicita itaque
multum diligentique cautela episcoporum fides
munit naturae genitae et gignentis indifferentiam nominis
 unione confirmans.</p>
        </div3>
<div3>
          <head>37.</head>
          <p>
 <hi>Non tamen fides solitarium Deum, Filium recte
docet innascibilem. Qui ex voluntate nascatur.</hi> --Tamen
<pb n="0509A"/>
ne rursum unius Dei praedicatio unicam ac sine
progenie sua solitarii Dei velit affirmare substantiam;
statim hanc condemnat temeritatem, quae quia Deus
unus est, unum ac solitarium Deum patrem, habentem
in se nomen et patris et filii confiteretur: cum
in generante Patre et nascente Filio Deus unus esset
ob indifferentis ab invicem naturae substantiam praedicandus.
Innascibilem quoque Filium sanctorum fides
nescit: quia natura Filii nisi ex nativitate non
exstat. Nativitatis autem in eo adeo perfecta natura
est, ut qui ex substantia Dei natus est, etiam ex consilio
ejus ac voluntate nascatur. Ex voluntate enim
atque consilio, non ex corporalis passione naturae,
essentiae Dei de essentia Dei genitae absoluta perfectio
est. Consequens autem est, ut eam nunc fidem
<pb n="0509B"/>
retractemus, quae non olim cum Photinus episcopatu
dejectus est, conscripta est.
</p>
          <p>
            <emph> <emph>485</emph> <hi>Exemplum fidei Sirmio ab Orientalibus
contra Photinum scriptae</hi> <note>(ann. 351)</note>.</emph>
          </p>
</div3>
<div3>
          <head>38.</head>
          <p>
 « Credimus in unum Deum patrem omnipotentem,
creatorem et conditorem, ex quo omnis paternitas
in coelo et in terris nominatur. Et in unicum
ejus Filium Dominum nostrum Jesum Christum, qui
ante omnia saecula ex Patre natus est, Deum ex Deo,
lumen ex lumine, per quem facta sunt omnia in coelis
et in terra, visibilia et invisibilia. Qui est verbum,
et sapientia, et virtus, et vita, et lumen verum:
qui in novissimis diebus propter nos incorporatus
est, et natus de sancta Virgine, et crucifixus,
<pb n="0509C"/>
et mortuus est, et sepultus: qui et surrexit ex mortuis
tertia die, et adscendit in coelum, et sedet in
dextera Patris, et venturus est in consummatione
saeculi judicare vivos et mortuos, et reddere unicuique
secundum opera sua: cujus regnum sine fine
perseverans, permanet in perpetua saecula. Erit
enim sedens in dextera Patris, non solum in hoc saeculo,
verum etiam et in futuro. Et in Spiritum sanctum,
id est, paracletum, quem promittens Apostolis,
postea quam coelum adscendit, misit docere eos, et
<pb n="0510A"/>
commonere omnia, per quem et sanctificantur credentium
in eum sinceriter animae.
</p>
        </div3>
<div3>
          <head>I.</head>
          <p>
 « Eos autem qui dicunt: De nullis exstantibus
Filius, vel de altera substantia, et non ex Deo; et
quod erat tempus vel saeculum quando non erat:
alienos scit sancta et catholica Ecclesia.</p>
        </div3>
<div3>
          <head>II.</head>
          <p>
 « Si quis autem Patrem et Filium duos dicit
deos: anathema sit.</p>
        </div3>
<div3>
          <head>III.</head>
          <p>
 « Et si quis, unum dicens Deum, Christum
autem Deum ante saecula filium Dei obsecutum Patri
in creatione omnium non confitetur: anathema
sit.</p>
        </div3>
<div3>
          <head>IV.</head>
          <p>
 « Et si quis innascibilem Deum, vel partem
ejus, de Maria natum esse audet <emph>486</emph> dicere: anathema
sit.
<pb n="0510B"/>
</p>
        </div3>
<div3>
          <head>V. </head>
          <p>
 « Et si quis secundum praescientiam vel
praedestinationem a Maria dicit Filium esse, et non
ante saecula ex Patre natum apud Deum esse, et per
eum facta esse omnia: anathema sit.</p>
        </div3>
<div3>
          <head>VI.</head>
          <p>
 « Si quis substantiam Dei dilatari et contrahi
dicit: anathema sit.</p>
        </div3>
<div3>
          <head>VII.</head>
          <p>
 « Si quis dilatatam substantiam Dei filium dicat
facere; aut latitudinem substantiae ejus, sicuti
sibi videtur, Filium nominet: anathema sit.</p>
        </div3>
<div3>
          <head>VIII.</head>
          <p>
 « Si quis insitum vel prolativum verbum Dei
filium dicat: anathema sit.</p>
        </div3>
<div3>
          <head>IX.</head>
          <p>
 « Si quis hominem solum dicit de Maria Filium:
anathema sit.</p>
        </div3>
<div3>
          <head>X.</head>
          <p>
 « Si quis Deum et hominem de Maria natum dicens,
Deum innascibilem sic intelligit: anathema
<pb n="0510C"/>
sit.</p>
        </div3>
<div3>
          <head>XI.</head>
          <p>
 « Si quis <hi>Verbum caro factum est <note>(Joan. I, 14)</note>
          </hi>,
audiens, Verbum in carnem translatum putet, vel
demutationem sustinentem accepisse carnem dicit:
anathema sit.</p>
        </div3>
<div3>
          <head>XII.</head>
          <p>
 « Si quis unicum filium Dei crucifixum audiens,
dealitatem ( <foreign xml:lang="greek">θεότητα</foreign>) ejus corruptionem vel passibilitatem
( <foreign xml:lang="greek">πάθος</foreign>) aut demutationem aut deminutionem
vel interfectionem sustinuisse dicat: anathema sit.</p>
        </div3>
<div3>
          <head>XIII.</head>
          <p>
 « Si quis, <hi>Faciamus hominem <note>(Gen. I, 26)</note>
          </hi>,
<pb n="0511A"/>
non Patrem ad Filium dixisse, sed ipsum ad semetipsum
dicat Deum locutum: anathema sit.</p>
        </div3>
<div3>
          <head>XIV.</head>
          <p>
 « Si quis filium non dicat Abrahae visum <note>(Gen. XVIII)</note>,
sed Deum innascibilem, vel partem
ejus: anathema sit.</p>
        </div3>
<div3>
          <head>XV.</head>
          <p>
 « Si quis cum Jacob non Filium quasi hominem
colluctatum <note>(Gen. XXXII, 24)</note>, sed Deum innascibilem,
vel partem ejus dicat: anathema sit.</p>
        </div3>
<div3>
          <head>XVI.</head>
          <p>
 « Si quis, <hi>Pluit Dominus a Domino <note>(Gen.
XIX, 24)</note>
          </hi>, non de Filio et Patre intelligat, sed ipsum
a se dicat pluisse: anathema sit. Pluit enim Dominus
Filius a Domino Patre.</p>
        </div3>
<div3>
          <head>XVII.</head>
          <p>
 « Si quis Dominum et Dominum <emph>487</emph> 
Patrem et Filium (quia <hi>Dominus a Domino [supple</hi> 
pluit]), duos dicat deos: anathema sit. Non enim
<pb n="0511B"/>
exaequamus vel comparamus Filium Patri, sed
subjectum intelligimus. Neque enim descendit in
Sodomam sine Patris voluntate; neque pluit ex se,
sed a <hi>Domino,</hi> auctoritate scilicet Patris; nec sedet
in dextera a semetipso, sed audit dicentem Patrem, <hi>Sede ad dexteram meam 
 <note>(Psal. CIX, 1)</note>
          </hi>.</p>
        </div3>
<div3>
          <head>XVIII.</head>
          <p>
 « Si quis Patrem et Filium et Spiritum
sanctum unam personam dicat: anathema sit.</p>
        </div3>
<div3>
          <head>XIX.</head>
          <p>
 « Si quis Spiritum sanctum paracletum
dicens, innascibilem Deum dicat: anathema sit.</p>
        </div3>
<div3>
          <head>XX.</head>
          <p>
 « Si quis, sicuti docuit nos Dominus, non
alium dicat Paracletum a Filio; dixit enim: <hi>Et alterum
paracletum mittet vobis Pater, quem rogabo
ego <note>(Joan. XIV, 16)</note>
          </hi>: anathema sit.</p>
        </div3>
<div3>
          <head>XXI.</head>
          <p>
 « Si quis Spiritum sanctum partem dicat Patris
<pb n="0511C"/>
vel Filii: anathema sit.</p>
        </div3>
<div3>
          <head>XXII.</head>
          <p>
 « Si quis Patrem et Filium et Spiritum sanctum
tres dicat deos: anathema sit.
<pb n="0512A"/>
</p>
        </div3>
<div3>
          <head>XXIII. </head>
          <p>
 « Si quis, quod dictum est: <hi>Ego Deus primus,
et ego Deus novissimus, et praeter me non est
Deus <note>(Esai. XLIV, 6)</note>
          </hi>, ad destructionem idolorum
dictum et eorum qui non sunt dii, in destructionem
 unigeniti ante saecula Dei judaice intelligat:
anathema sit.</p>
        </div3>
<div3>
          <head>XXIV.</head>
          <p>
 « Si quis voluntate Dei, tamquam unum aliquid
de creatura, factum dicat Filium: anathema
sit.</p>
        </div3>
<div3>
          <head>XXV.</head>
          <p>
 « Si quis nolente Patre natum dicat Filium:
anathema sit. Non enim nolente Patre coactus
Pater, vel naturali necessitate ductus, cum nollet
genuit Filium: sed mox voluit, sine tempore et
impassibiliter ex se eum genitum demonstravit.</p>
        </div3>
<div3>
          <head>XXVI.</head>
          <p>
 « Si quis innascibilem et sine initio dicat
<pb n="0512B"/>
Filium, tamquam duo sine principio et duo innascibilia
et duo innata dicens: duos faciat deos: anathema
sit. Caput enim, quod est principium omnium, Filius;
caput autem, quod est principium Christi, Deus: <emph>488</emph> 
 ita enim ad unum qui est sine principio omnium
principium, per Filium universa referimus.</p>
        </div3>
<div3>
          <head>XXVII.</head>
          <p>
 « Et iterum confirmantes Christianismi intellectum,
dicimus, quoniam si quis Christum Deum
filium Dei ante saecula subsistentem et ministrantem
Patri ad omnium perfectionem non dicat: sed ex quo
de Maria natus est, ex eo et Christum et filium nominatum
esse, et initium accepisse ut sit Deus, dicat:
anathema sit. » </p>
        </div3>
<div3>
          <head>39.</head>
          <p>
 <hi>Photini fraus multiplex retunditur. Filius a Patre
nec substantia differt nec tempore.</hi> --Necessitas et
<pb n="0512C"/>
tempus admonuit eos, qui tum convenerant, per multiplices
quaestiones latius ac diffusius expositionem
fidei ordinare; quia multis et occultis cuniculis in catholicam
<pb n="0513A"/>
domum ea, quae per Photinum renovabatur,
haeresis tentaret irrepere: ut per singula genera
intemeratae et illaesae fidei, unicuique generi haereticae
ac furtivae fraudulentiae contrairetur; essentque tot
fidei absolutiones, quotidem essent quaesitae perfidiae
occasiones.
Ac primum post generalem illam atque
indubitatam sacramentorum expositionem, hinc exponendae
fidei adversum haereticos coepit exordium.
</p>
        </div3>
<div3>
          <head>I.</head>
          <p>
 « Eos autem qui dicunt: De nullis exstantibus
Filius, vel de altera substantia et non ex Deo; et
quod erat tempus vel saeculum quando non erat:
alienos scit sancta et catholica Ecclesia. » </p>
        </div3>
<div3>
          <head>40.</head>
          <p>
 Quis hic ambiguitatis locus? aut quid ex sincerae
fidei conscientia reliquum est? Non est de non
exstantibus: ut ei exstans origo sit. Non est exstans ei
<pb n="0513B"/>
ad originem substantia aliqua alia, nisi sola quae Dei
est: ut in eo nihil aliud natum esse possit, quam
omne quod Dei sit; quia non ex nihilo exstans,
aliunde non subsistit. Non differt in tempore: ut cum
Patre sit intemporalis et Filius. Inseparabilia itaque
inter innascibilem Patrem et unigenitum Filium
cuncta sunt, quos in tempore pares ipsa illa unius
tantum paternae exsistentis, ex qua nativitas sumitur,
indifferentia in nullo discernat essentiae. <emph>489</emph>
</p>
        </div3>
<div3>
          <head>II.</head>
          <p>
 « Si quis autem Patrem et Filium duos
dicit deos: anathema sit.</p>
        </div3>
<div3>
          <head>III.</head>
          <p>
 Et si quis unum dicens Deum, Christum autem
Deum ante saecula filium Dei obsecutum Patri in
creatione omnium non confitetur: anathema sit. » </p>
        </div3>
<div3>
          <head>41.</head>
          <p>
 <hi>Ut essentiae nomine, ita sunt unum essentiae genere.</hi> 
<pb n="0513C"/>
--Rerum nobis absolutam intelligentiam ipsa
illa nominis religiosa professio tribuit. Cum enim in
damnatione sit, Patrem et Filium duos deos dicere;
et rursum anathema sit, Filium Deum negare: substantiae
diversae alterius ab altera opinio in praedicandis
diis duobus excluditur. Non enim est alia,
praeter illam Dei patris ex qua Dei filius Deus intemporalis
est natus, essentia. Nam cum necessario Deum
patrem confitemur, et absolute Christum Dei filium
Deum praedicamus, et inter haec duum deorum sit
irreligiosa confessio: non possunt, secundum naturae
indifferentiam et nomen indifferens, non unum esse
in essentiae genere, quorum essentiae nomen non
licet esse nisi unum.</p>
        </div3>
<div3>
          <head>IV.</head>
          <p>
 « Si quis innascibilem Deum, vel partem ejus,
de Maria natum esse audet dicere: anathema sit. » 
<pb n="0513D"/>
</p>
        </div3>
<div3>
          <head>42. </head>
          <p>
 <hi>Filii et Patris non una persona. Contra eos qui
asserunt Filium ante Mariam non esse nisi per praedestinationem.</hi> 
--Ne quod nuncupatae essentiae in Patre
et Filio, per indissimilem naturam, nomen unum
<pb n="0514A"/>
est, occasionem haereticis praestaret, ut innascibilem
Deum, vel partem ejus, nasci de Maria praedicarent;
occursum est salutaris definitione sententiae, ut anathema
esset hoc confitens. Non enim religiosa unitas
nominis, ex indifferentis naturae essentia constituta,
personam genitae ademit essentiae, ut unici ac singularis
Dei substantia per unionem nominis intelligatur:
cum utriusque essentiae nomen unum, id est,
Deus unus, ob indiscretae in utroque naturae indissimilem
substantiam praedicetur.</p>
        </div3>
<div3>
          <head>V.</head>
          <p>
 « Si quis secundum praescientiam et praedestinationem
ante Mariam dicit Filium esse, non ante
saecula ex Patre natum apud Deum esse, et per eum
facta esse omnia: anathema sit. » </p>
        </div3>
<div3>
          <head>43.</head>
          <p>
 Deum omnium nostrum Dei filium, ante quam
<pb n="0514B"/>
corporeus nascitur, negaturi tamen secundum praescientiam
et praedestinationem, non secundum naturae
subsistentis essentiam, fuisse confirmant: id est, ut
per praescientiam Patris, quia eum praedestinavit ut
esset aliquando, scilicet gignendus ex virgine, nuntiatus
nobis fuerit potius, quam ante saecula in naturae
divinae substantia natus exstiterit: utque omnia, quae
ipse in prophetis de corporationis suae ac passionis sacramentis
locutus est, ipsa illa secundum praescientiam <emph>490</emph> 
 de eo a Patre sint dicta. Itaque doctrinae hujus
perversitas condemnatur: ut cognitus nobis unigenitus
Dei filius, natus potius ex Patre ante saecula, et
ipsa saecula cum creaturis omnibus condens, quam
praedestinatus sit esse gignendus.</p>
        </div3>
<div3>
          <head>VI.</head>
          <p>
 « Si quis substantiam Dei dilatari et contrahi
<pb n="0514C"/>
dicit: anathema sit. » </p>
        </div3>
<div3>
          <head>44.</head>
          <p>
 <hi>Dilatatio et contractio in Deum non cadunt. Nec
Filius est divinae substantiae dilatatio.</hi> --Contrahi et
dilatari, corporalis est passio: Deus autem, qui spiritus
est, et spirat ubi vult, non se per demutationem
substantiae aut dilatat, aut contrahit. Extra corporalis
enim naturae necessitatem liber manens, quod vult,
et cum vult, et ubi vult, id praestat ex sese. Impium
ergo est substantiae demutationem libertati tantae
virtutis adscribere.</p>
        </div3>
<div3>
          <head>VII.</head>
          <p>
 « Si quis dilatatam substantiam Dei Filium
dicat facere, aut latitudinem substantiae ejus Filium
nominet: anathema sit. » </p>
        </div3>
<div3>
          <head>45.</head>
          <p>
 Superior sententia, etsi indemutabilem Deum
docere voluerit, ad hanc se tamen sequentem haeresim
praeparavit. Quidam enim ausi sunt innascibilem
<pb n="0514D"/>
Deum usque ad sanctam Virginem substantiae dilatatione
protendere <note>(Vid. lib. I de Trinit. n. 16 et
lib. X, n. 50)</note>: ut latitudo deducta quodam naturae
suae tractu assumensque hominem filius nuncuparetur;
<pb n="0515A"/>
neque Filius ante saecula perfectus Deus natus,
idem postea et homo natus sit. Totum hoc itaque
catholica fides damnat, in quo et demutabilis Pater
dicitur, et natus Filius abnegatur.</p>
        </div3>
<div3>
          <head>VIII.</head>
          <p>
 « Si quis insitum et prolativum verbum Dei
filium dicat: anathema sit. » </p>
        </div3>
<div3>
          <head>46.</head>
          <p>
 <hi>Haeretici quo sensu filium Dei verbum praedicent.
Filius de Maria Deus et homo.</hi> --Haeretici perimentes,
quantum in ipsis est, Dei filium, verbum esse tantum
confitentur, prodeuntem scilicet loquentis ore sermonem,
et insubstantivae vocis incorporalem sonum:
ut Deo patri istius modi sit verbum Filius,
cujusmodi per insitam nobis loquendi naturam verbum
omne profertur in vocem. Fraus ergo haec omnis
in damnatione est: quae Deum Verbum, quod in
<pb n="0515B"/>
principio apud Deum erat, tanquam verbum esse insitae
ac prolatae vocis affirmet.</p>
        </div3>
<div3>
          <head>IX.</head>
          <p>
 « Si quis hominem solum dicat de Maria Filium:
anathema sit. » 
</p>
          <p>Filium Dei de Maria non praedicamus, nisi et hominem
et Deum praedicemus. Sed ne id, quod
Deum et hominem praedicamus, fraudis habeat occasionem,
continuo subjecit.</p>
        </div3>
<div3>
          <head>X.</head>
          <p>
 « Si quis Deum et hominem de Maria natum
dicens, Deum innascibilem sic intelligit: anathema
sit. » </p>
        </div3>
<div3>
          <head>47.</head>
          <p>
 <hi>Filius sola nativitate a Patre discernitur. Carnem
assumens non demutatus est.</hi> --Conservatur substantiae
et nomen et <emph>491</emph> virtus. Cum enim in anathemate
sit, qui ex Maria Dei filium hominem sine Deo
<pb n="0515C"/>
dixerit; et in eodem judicio sit, qui in homine innascibilem
Deum dixerit: non Deus is, qui in homine
est, non esse Deus dicitur; sed Deus innascibilis
abnegatur, Patre a Filio non naturae nomine, quia
necdiversitate substantiae, sed sola innascibilitatis
auctoritate discreto.
<pb n="0516A"/>
</p>
        </div3>
<div3>
          <head>XI. </head>
          <p>
 « Si quis <hi>Verbum caro factum est</hi> audiens,
Verbum in carnem translatum putet, vel demutationem
sustinentem accepisse carnem dicat: anathema
sit. » </p>
        </div3>
<div3>
          <head>48.</head>
          <p>
 <hi>Filio Dei crucifixo corruptionem non est perpessa
deitas.</hi> --Conservatur dignitas divinitatis: ut in
eo, quod Verbum caro factum est, dum Verbum caro
fit, non amiserit per carnem quod erat Verbum, neque
translatum in carnem sit, ut Verbum esse
desineret; sed Verbum caro factum est, ut caro potius
hoc inciperet esse quod Verbum. Alioquin
unde carni in operibus virtutes, in monte gloriam,
in cogitationibus humanorum cordium scientiam, in
passione securitatem, in morte vitam? Sed demutationem
Deus nesciens, nihil ex substantiae suae bonis
<pb n="0516B"/>
caro factus amisit.</p>
        </div3>
<div3>
          <head>XII.</head>
          <p>
 « Si quis unicum Filium Dei crucifixum audiens,
dealitatem ejus corruptionem vel passibilitatem aut
demutationem vel deminutionem vel interfectionem
sustinuisse dicat: anathema sit. » </p>
        </div3>
<div3>
          <head>49.</head>
          <p>
 <hi>Passibilitas et passio quid. Filium patribus visum
esse.</hi> --Absolute ostenditur, cur Verbum, licet
caro factum sit, non tamen translatum fuerit in carnem.
Cum enim haec passionum genera infirmitatem
carnis afficiant, Deus tamen Verbum caro factus non
potuit a se demutabilis esse patiendo. Non enim
id ipsum est, pati et demutari: quia omnem carnem
passio cujusque generis demutet sensu, dolore, tolerantia.
Verbum autem, quod caro factum est,
licet se passioni subdiderit; <emph>492</emph> non tamen demutatum
<pb n="0516C"/>
est passibilitate patiendi. Nam pati potuit,
et passibile esse non potuit: quia passibilitas naturae
infirmis significatio est; passio autem est eorum quae
sint illata perpessio: quae quia indemutabilis Deus
est, cum tamen Verbum caro factum sit, habuerunt
in eo passionis materiam sine passibilitatis infirmitate.
<pb n="0517A"/>
Manet itaque indemutabilis etiam in passione natura;
quia auctori suo indifferens ex impassibilis essentiae
nata substantia est.</p>
        </div3>
<div3>
          <head>XIII.</head>
          <p>
 « Si quis, <hi>Faciamus hominem <note>(Gen. I, 26)</note>
          </hi>,
non Patrem ad Filium dixisse, sed ipsum ad semetipsum
dicat Deum locutum: anathema sit. » </p>
        </div3>
<div3>
          <head>XIV.</head>
          <p>
 « Si quis Filium non dicat Abrahae visum <note>(Gen. XVII, 1)</note>,
sed Deum innascibilem vel partem
ejus: anathema sit. » </p>
        </div3>
<div3>
          <head>XV.</head>
          <p>
 « Si quis cum Jacob non Filium, quasi hominem
colluctatum <note>(Gen. XXXII, 26)</note>, sed Deum innascibilem
vel partem ejus dicat: anathema sit. » </p>
        </div3>
<div3>
          <head>XVI.</head>
          <p>
 « Si quis, <hi>Pluit Dominus a Domino <note>(Gen. XIX,
4)</note>
          </hi>, non de Filio et Patre intelligat, sed ipsum a se
pluisse dicat: anathema sit. Pluit enim Dominus Filius
<pb n="0517B"/>
a Domino Patre. » </p>
        </div3>
<div3>
          <head>50.</head>
          <p>
 <hi>Photini sententia.</hi> --Haec quia Photinus, adversus
quem tum conventum erat, negabat, inserenda
fidei fuerunt: ne quis auderet non ante Dei filium
quam virginis filium praedicare, et superiora omnia,
quae propria Dei filio sunt, stultissima haereticae insaniae
perversitate Deo innascibili coaptaret; et dum
haec ad Patrem referret, Filio substantiam denegaret.
Quae quia absoluta sunt, necessitatem nobis interpretandi
non reliquerunt.</p>
        </div3>
<div3>
          <head>XVII.</head>
          <p>
 « Si quis Dominum et Dominum Patrem
et Filium (quia <hi>Dominus a Domino</hi> ), duos dicat deos:
anathema sit. Non enim exaequamus vel comparamus
Filium Patri, sed subjectum intelligimus. Neque <emph>493</emph> 
 enim descendit in Sodomam sine Patris voluntate;
<pb n="0517C"/>
neque pluit ex sese, sed <hi>a Domino,</hi> auctoritate
scilicet Patris; nec sedet in dextera a semetipso,
sed audit dicentem Patrem, <hi>Sede ad dexteram
meam <note>(Ps. CIX, 1)</note>
          </hi>. » 
<pb n="0518A"/>
</p>
        </div3>
<div3>
          <head>51. </head>
          <p>
 <hi>Definitio haec a suspicione liberatur. Filius quatenus
Patri non aequandus, manente naturae aequalitate.</hi> 
--Et superiora et consequentia suspicionem, si qua
esse in his dictis videbitur, penitus excludunt, ne
diversitas dissimilium deitatum in Domino et Domino
praedicetur. Et in eo non comparatur, quia duos deos
dici impium sit: non autem idcirco non comparatur
vel exaequatur Filius Patri, ne Deus ipse non esse
credatur. Cum enim anathema sit Christum Deum
denegans, non potest idcirco profanum videri, duos
deos connominari, ne et Christus Deus praedicetur;
cum per essentiae naturalis proprietatem idcirco Deus
unus est, quia ex innascibili Deo patre, qui unus est
Deus, unigenitus filius Deus natus, non aliunde quam
ex Deo habeat esse quod Deus est: et indifferenti
<pb n="0518B"/>
ejus qui genitus est ab eo qui genuit essentia, non
potest non indifferentis unum nomen esse naturae. Et
vel in eo quidem maxime non comparatur nec coaequatur
Filius Patri, dum subditus per obedientiae
obsequelam est, dum pluit Dominus a Domino, ne a
se ipse secundum Photinum aut Sabellium pluerit, ut
Dominus a Domino; dum ad dexteram Dei tum consedit,
cum sibi ut consideret dictum sit; dum mittitur,
dum accipit, dum in omnibus voluntati ejus qui se
misit obsequitur. Sed pietatis subjectio non est essentiae
diminutio, nec religionis officium degenerem efficit
naturam: cum per id, quod cum et innascibilis
pater Deus est, et unigenitus filius Dei Deus est, Deus
tamen unus sit; et subjectio filii doceatur et dignitas,
dum et ipsi illi nomini Filius nuncupandus subjicitur,
<pb n="0518C"/>
quod cum Dei patris sit, tamen sibi ex natura
sit nomen. Habens nomen, sed ejus cujus et filius
est, fit Patri et obsequio subjectus et nomine; ita
<pb n="0519A"/>
tamen, ut subjectio nominis proprietatem naturalis
atque indifferentis testetur essentiae. <emph>494</emph>
</p>
        </div3>
<div3>
          <head>XVIII.</head>
          <p>
 « Si quis Patrem et Filium unam personam
dicit: anathema sit. » </p>
        </div3>
<div3>
          <head>52.</head>
          <p>
 <hi>Pater et Filius non una persona.</hi> --Non habet
necessitatem contradicendi sibi absoluta perversitas:
et tamen stultus quorumdam furor in id prorupit, ut
personam unam duum nominum ausus sit praedicare.</p>
        </div3>
<div3>
          <head>XIX.</head>
          <p>
 « Si quis Spiritum sanctum paracletum dicens,
innascibilem Deum dicat: anathema sit. » </p>
        </div3>
<div3>
          <head>53.</head>
          <p>
 <hi>Spiritus sanctus non innascibilis Deus. Alius est
a Filio.</hi> --Adjectio nunc Paracleti, anathemati obnoxiam
facit innascibilis in eo Dei praedicationem.
Impiissimum enim est, innascibilem Deum eum dici,
qui ad consolationem nostram est missus a Filio.
<pb n="0519B"/>
</p>
        </div3>
<div3>
          <head>XX. </head>
          <p>
 « Si quis, sicuti docuit nos Dominus, non alium
dicat Paracletum a Filio; dixit enim: <hi>Et alterum Paracletum
mittet vobis Pater, quem rogabo ego:</hi> anathema
sit. » </p>
        </div3>
<div3>
          <head>54.</head>
          <p>
 <hi>Cur dicatur mitti a Patre.</hi> --A Filio Paracletum
missum meminimus, et in principio hoc fides ipsa
exposuit. Sed quia frequenter Filius per indifferentis
natutae virtutem opera sua opera Patris esse dixit,
dicens: <hi>Ego opera Patris mei facio <note>(Joan. X, 37)</note>
          </hi>,
missurus quoque Paracletum, sicuti frequenter spopondit,
interdum eum et mittendum dixit a Patre,
dum omne quod ageret, pie referre est solitus ad
Patrem. Ex quo haeretici occasionem frequenter arripiunt,
ut ipsum esse Filium Paracletum dicant: cum
in eo, quod alium Paracletum mittendum a Patre sit
<pb n="0519C"/>
precaturus, differentiam missi rogantisque significet.</p>
        </div3>
<div3>
          <head>XXI.</head>
          <p>
 « Si quis Spiritum sanctum partem dicat Patris
vel Filii: anathema sit. » </p>
        </div3>
<div3>
          <head>55.</head>
          <p>
 <hi>Non est pars Patris aut Filii.</hi> --Stultitia haeretici
furoris haec coegit in scripta referre, non quaestio.
Nam cum Spiritus sancti nomen habeat suam
significationem, et Spiritus sanctus paracletus habeat
substantiae suae et officium et ordinem, et cum
ubique indemutabilis Pater et Filius praedicetur:
quomodo pars esse aut Patris aut Filii Spiritus sanctus
asseritur? Sed quia sicut inter caetera insaniarum
genera, etiam hoc quoque proferri ab impiis
solet; idcirco a sanctis debuit improbari. <emph>495</emph>
</p>
        </div3>
<div3>
          <head>XXII.</head>
          <p>
 « Si quis Patrem et Filium et Spiritum
sanctum tres dicit deos: anathema sit. » 
</p>
        </div3>
<div3>
          <head>56. </head>
<p>
            <pb n="0519D"/> <hi>Dii tres negantur.</hi> --Duum deorum professio
cum irreligiosa sit, quia nusquam nisi unum Deum
praedicatum meminerimus et praedicemus: quanto
magis trium deorum in Patre et Filio et Spiritu
<pb n="0520A"/>
sancto nuncupatio damnabilis est? Quod tamen quia
haeretici dicunt, recte catholici condemnant.</p>
        </div3>
<div3>
          <head>XXIII.</head>
          <p>
 « Si quis quod dictum est, <hi>Ego Deus primus,
et ego Deus novissimus, et praeter me non est Deus <note>(Esai. XLIV, 6)</note>
          </hi>,
ad destructionem idolorum dictum
et eorum qui non sunt dii, in destructionem unigeniti
ante saecula Dei judaice dictum intelligat: anathema
sit. » </p>
        </div3>
<div3>
          <head>57.</head>
          <p>
 <hi>Illud,</hi> non est Deus praeter me, <hi>Filium non negat
Deum.</hi> --Deorum numerositate damnata, et Deo
tantum uno praedicato, negari Deus filius Dei non
potest. Verum naturae istud praestat genuina proprietas,
ut nomen, quod negatur ad numerum, debeatur
essentiae; et id, quod <hi>non est Deus praeter me,</hi> non
possit Filio auferre quod Deus est: quia Deus alius,
<pb n="0520B"/>
praeter quam qui est ex Deo, nullus est. Et per hanc
vocem Dei patris non potest non Deus esse, qui ex
 se indifferenti ad naturam suam est natus essentia.
Quod idcirco Judaei ad unionem Dei referunt,
quia unigenitum Deum nesciunt. Sed nos cum duos
deos negamus, diversitatem in Patre et Filio naturalis
abominamur essentiae: quia id, quod <hi>non est
Deus praeter me,</hi> impiam de falsis diis perimit opinionem.
Cum vero unum Deum confitentes, Filium
quoque Deum dicimus; nihil diversum per substantiam
in utroque sub uno nomine praedicamus.</p>
        </div3>
<div3>
          <head>XXIV.</head>
          <p>
 « Si quis voluntate Dei tamquam unum
aliquid de creatura Filium factum dicat: anathema
sit. » </p>
        </div3>
<div3>
          <head>58.</head>
          <p>
 <hi>Filius ex Dei substantia, non ut creaturae ex voluntate.</hi> 
<pb n="0520C"/>
--Omnibus creaturis substantiam voluntas
Dei attulit: sed naturam Filio dedit ex impassibili ac
non nata substantia perfecta nativitas. Talia enim
cuncta creata sunt, qualia esse Deus voluit: Filius
autem natus ex Deo talis substitit, qualis et Deus est.
Nec dissimilem sui edidit natura naturam: sed ex
substantia Dei genitus naturae secundum originem attulit,
non secundum creaturas, voluntatis essentiam.</p>
        </div3>
<div3>
          <head>XXV.</head>
          <p>
 « Si quis, nolente Patre, natum dicat Filium:
anathema sit. Non enim nolente patre coactus Pater,
vel naturali necessitate ductus, <emph>496</emph> cum nollet genuit
Filium; sed mox voluit, sine tempore et impassibiliter ex se eum unigenitum demonstravit. » </p>
        </div3>
<div3>
          <head>59.</head>
          <p>
 <hi>Non tamen ex invito Patre Filius.</hi> --Cum non
ex voluntate, ut caetera, Filius subsistere doceretur,
<pb n="0520D"/>
ne secundum voluntatem tantum, non etiam secundum
naturam haberet essentiam; data haereticis occasio
videbatur, ut necessitatem Deo patri gignendi ex
se Filii adscriberent, tamquam naturae lege cogente
<pb n="0521A"/>
invitus ediderit. Sed haec passionum non est
in Deo patre conditio: cum inenarrabili et perfecta
nativitate Filii, nec voluntas sola genuit Filium, nec
demutata aut coacta imperio naturalis legis essentia
est. Nec ad gignendum quaesita substantia est, nec
gignentis in genito diversa natura est, nec in tempore
paterni nominis solitudo: sed ante tempora omnia
Pater ex naturae suae essentia, impassibiliter volens,
Filio dedit naturalis nativitatis essentiam.</p>
        </div3>
<div3>
          <head>XXVI.</head>
          <p>
 « Si quis innascibilem et sine initio dicat Filium;
tamquam duo sine principio et duo innascibilia
et duo innata dicens, duos faciat deos: anathema sit.
Caput enim, quod est principium omnium, Filius:
caput autem, quod est principium Christi, Deus; sic
enim ad unum ininitiabilem, omnium initium,
<pb n="0521B"/>
per Filium universa referimus. » </p>
        </div3>
<div3>
          <head>60.</head>
          <p>
 <hi>Filium innascibilem unitas Dei non patitur.</hi> --Filium innascibilem confiteri, impiissimum est. Jam
enim non erit Deus unus: quia Deum unum praedicari
natura unius innascibilis Dei exigit. Cum ergo
unus Deus sit, duo innascibiles esse non possunt:
cum idcirco Deus unus sit (cum et pater Deus sit,
et filius Dei Deus sit), quia innascibilitas sola penes
unum sit. Filius autem idcirco Deus, quia ex innascibili
essentia natus exsistat. Respuit ergo innascibilem
Filium praedicari fides sancta; ut per unum
innascibilem Deum, unum Deum praedicet: ut naturam
unigenitam, ex innascibili genitam essentia,
in uno innascibilis Dei nomine complectatur. Caput
enim omnium Filius est, sed caput Filii Deus est.
<pb n="0521C"/>
Et ad unum Deum omnia hoc gradu atque hac confessione
referuntur: cum ab eo sumant universa principium,
cui ipse principium sit <note>( <hi>scil.</hi> Deus pater)</note>.</p>
        </div3>
<div3>
          <head>XXVII.</head>
          <p>
 « Et iterum confirmantes Christianismi inintellectum,
dicimus, Quoniam si quis Christum
Deum, filium Dei ante saecula <emph>497</emph> subsistentem,
et ministrantem Patri ad omnium perfectionem non
dicat; sed ex quo de Maria natus est, ex eo et
Christum et filium nominatum esse, et initium accepisse
ut sit Deus dicat: anathema sit. » </p>
        </div3>
<div3>
          <head>61.</head>
          <p>
 <hi>Photini haeresis. Fidei nostrae principale.</hi> --Concludi damnatio ejus haeresis, propter quam
<pb n="0522A"/>
conventum erat, expositione totius fidei cui adversabatur,
oportuit: quae initium Dei filii ex partu
Virginis mentiebatur. Hoc enim fidei nostrae secundum
evangelicam et apostolicam doctrinam principale
est, Dominum nostrum Jesum Christum Deum
et Dei filium a Patre nec honoris confessione, nec
virtutis potestate, nec substantiae diversitate, nec intervallo
temporis separari.</p>
        </div3>
<div3>
          <head>62.</head>
          <p>
 <hi>Difficultas de Deo paucis loquendi.</hi> --Multifarie,
ut intelligitur, episcoporum consiliis atque sententiis
quaesita veritas est, et intelligentiae ratio exposita est
per singulas scriptae fidei professiones: singulis quibusque
generibus impiae praedicationis exstinctis. Non
enim infinitus et immensus Deus brevibus humani sermonis
eloquiis vel intelligi potuit, vel ostendi. Fallit
<pb n="0522B"/>
enim plerumque et audientes et docentes brevitas
verborum: et compendio sermonum aut non intelligi
potest quod requiritur, aut etiam corrumpitur
quod significatum magis, quam enarratum, rationis
absolutione non constat. Et idcirco episcopi intelligentiae
sensu loquentes, ob difficultatem naturalis
intelligentiae, et plurimis definitionibus et copiosioribus
verbis usi sunt ad docendum: ut et sensum audientium
distinctione editae per multa veritatis imbuerent,
et de divinis rebus nihil aliud periculosum
aut obscurum in hac multimoda plurium sententiarum
absolutione loquerentur.</p>
        </div3>
<div3>
          <head>63.</head>
          <p>
 <hi>Fides in Oriente. Frequenter exposita; in paucis
sana. Osius. Fidei coactae subscriptiones. Occidentales
scriptas fides nesciunt.</hi> --Nihil autem mirum videri vobis
debet, Fratres charissimi, quod tam frequenter <emph>498</emph> 
<pb n="0522C"/>
exponi fides coeptae sunt: necessitatem hanc furor
haereticus imponit. Nam tantum Ecclesiarum Orientalium
periculum est, ut rarum sit hujus fidei (quae
qualis sit, vos judicate) aut sacerdotes aut populum
inveniri. Male enim per quosdam impietati auctoritas
data est: et exsiliis episcoporum, quorum causam
non ignoratis, vires auctae sunt profanorum. Non
peregrina loquor, neque ignorata scribo: audivi ac
vidi vitia praesentium; non laicorum, sed episcoporum.
Nam absque episcopo Eleusio et paucis cum
eo, ex majori parte Asianae decem provinciae, intra
<pb n="0523A"/>
quas consisto, vere Deum nesciunt. Atque utinam
penitus nescirent; cum procliviore enim venia ignorarent,
quam obtrectarent. Sed horum episcoporum
dolor se intra silentium non continens, unitatem fidei
hujus quaerit, quam jam pridem per alios amisit.
Nam illa in primo collatae expositionis fides hanc
habuit necessitatem: quia apud Sirmium per immemorem
gestorum suorum dictorumque Osium novae
et tamen suppuratae jam diu impietatis doctrina
proruperat. Sed de eo nil loquor, qui idcirco est
reservatus, ne judicio humano ignoraretur qualis
ante vixisset. Ubique autem scandala, ubique schismata,
ubique perfidiae sunt. Hinc illud est, ut ad
professionem subscribendae fidei aliqui eorum, qui
ante aliud scripserant, cogerentur. Nec queror de
patientissimis viris Orientalibus episcopis, quibus suffecit
<pb n="0523B"/>
post blasphemiae voluntatem coactae saltem fidei
professio: gratulandum enim videtur in tanta blasphemantium
episcoporum haeretica pertinacia, aliquem
ex his suscipi poenitentem. Sed inter haec, o beatos
vos in Domino et gloriosos, qui perfectam atque
apostolicam fidem conscientiae <emph>499</emph> professione
retinentes, conscriptas fides huc usque nescitis! Non
enim eguistis littera, qui spiritu abundabatis. Neque
officium manus ad scribendum desiderastis, qui quod
corde a vobis credebatur, ore ad salutem profitebamini.
Nec necessarium habuistis episcopi legere,
quod regenerati neophyti tenebatis. Sed necessitas
consuetudinem intulit, exponi fides, et expositis subscribi.
Ubi enim sensus conscientiae periclitatur, illic
littera postulatur. Nec sane scribi impedit, quod
<pb n="0523C"/>
salutare est confiteri.</p>
        </div3>
<div3>
          <head>64.</head>
          <p>
 <hi>Hilarii fides de Patre et Filio.</hi> --Confitemur sane
in sancti Spiritus dono semper innocentes, et scribimus
volentes, non deos duos, sed Deum unum: neque
per id non et Deum Dei filium; est enim ex Deo
Deus. Non innascibiles duos, quia auctoritate innascibilitatis
Deus unus est: neque per id non et Unigenitus
<pb n="0524A"/>
Deus est; namque origo sua innascibilis substantia
est. Non unum subsistentem, sed substantiam
non differentem. Non unum in dissimilibus naturis
Dei nomen, sed unius nominis atque naturae indissimilem
essentiam. Non praestantem quemquam
cuiquam genere substantiae, sed subjectum alterum
alteri nativitate naturae. Patrem in eo majorem esse
quod pater est, Filium in eo non minorem esse quod
filius est. Significationem interesse, non interesse
naturam. Patrem non intra tempora confiteri, sed
cointemporalem Patri Filium non negare. Patrem in
Filio praedicare, quia nihil in se habeat Filius a Patre
dissimile: Filium in Patre confiteri, quia non est
aliunde quod filius est. Mutuam sibi ac similem invicem
naturam non nescire, quia par sit: quod unus
<pb n="0524B"/>
sit non existimare, quia unum sunt: unum eos sic
per indissimilis naturae indifferentiam praedicare, ne
unus sit.</p>
        </div3>
<div3>
          <head>65.</head>
          <p>
 <hi>Hilario desunt verba, non sensus.</hi> --Exposui,
Charissimi, quantum humani sermonis consuetudo
patiebatur, et Dominus mihi semper ut ipse scit
a me oratus indulsit, communis fidei conscientiam.
Et si quid minus, immo quia minus ac prope nihil
dictum est, mementote non sensum mihi, sed verba
deesse. Arguam forte in eo naturam meam, non tamen
arguam voluntatem: et ignosco naturae, si loqui
de Deo quod vult non potest, cujus sufficiat ad salutem,
credidisse quae Dei sunt.</p>
        </div3>
<div3>
          <head>66.</head>
          <p>
 <hi>Transit ad alteram libelli partem. Ante finem ne
judicetur.</hi> --Nunc quia fides mea atque vestra,
<pb n="0524C"/>
quantum mihi conscius sum, apud Deum <emph>500</emph> non
periclitatur; et ostendi vobis, sicut voluistis, quae ante
expositae fides essent ab Orientalibus episcopis, sed
paucis (repetam enim, quia secundum numerum
Ecclesiarum Orientalium, episcoporum paucorum fides
ista est); ipse quoque, quid de divinis rebus secundum
doctrinam apostolicam sentirem, professus
sum: reliquum est, ut quae errorem nobis ex simplicitatis
<pb n="0525A"/>
securitate afferunt, cognoscatis sine suspicione
aliqua; quia jam nec relicta est audiendi. Et
quamquam jam non verear de me judicari secundum
expositionem totius fidei; tamen patimini, ut velim
de me adhuc, nisi absolutis omnibus, judicari.</p>
        </div3>
<div3>
          <head>67.</head>
          <p>
 <hi>Homousion quando recte praedicetur.</hi> --Multi ex
nobis, Fratres charissimi, ita unam substantiam Patris
et Filii praedicant, ut videri possint non magis id
pie quam impie praedicare: habet enim hoc verbum
in se et fidei conscientiam, et fraudem paratam. Nam
si secundum naturae proprietatem ac similitudinem,
ut similitudo non speciem solam afferat, sed genus
teneat; religiose unam substantiam praedicamus,
dummodo unam substantiam proprietatis similitudinem
intelligamus, ut quod unum sunt, non singularem
<pb n="0525B"/>
significet, sed aequales. Aequalitatem dico, id est,
indifferentiam similitudinis, ut similitudo habeatur
aequalitas; aequalitas vero unum idcirco dicatur
esse, quia par si; unum autem, in quo par significatur,
non ad unicum vendicetur. Una igitur substantia,
si non personam subsistentem perimat, nec unam
substantiam partitam in duos dividat, religiose praedicabitur:
quae ex nativitatis proprietate, et ex naturae
similitudine ita indifferens sit, ut una dicatur.</p>
        </div3>
<div3>
          <head>68.</head>
          <p>
 <hi>Vocis ejusdem triplex sensus pravus.</hi> --At vero
si idcirco unius substantiae Pater et Filius dicatur, ut
hic subsistens, sub significatione licet duum nominum,
unus ac solus sit: confessum nomine Filium conscientia
non tenemus, si unam substantiam confitentes
<pb n="0525C"/>
ipsum sibi unicum ac singularem et Patrem esse
dicimus et Filium. Quin etiam et hujus statim erroris
occurrit occasio, ut divisus a sese Pater intelligatur,
et partem exsecuisse quae esset sibi filius. Id
enim haeretici unam substantiam praedicantes contendunt:
et his multum piae confessionis nostrae sermo
blanditur, ut dum hoc verbum indefinita brevitate
dubium est, proficiat ad errorem. Est praeterea error
hic <emph>501</emph> tertius, ut cum unius substantiae Pater et Filius
esse dicatur, significari existimetur substantia
prior, quam inter se duo pares habeant: ac sic tres
res sermo significet, substantiam unam, et duos unius
substantiae velut cohaeredes. Ut enim cohaeredes duo
sunt, et haereditas anterior est cujus duo sunt cohaeredes:
ita unius substantiae anterioris duo pares
<pb n="0526A"/>
possunt videri esse consortes. Atquin ita una substantia
Patris et Filii praedicata, aut unum qui duas nuncupationes
habeat subsistentem significat; aut divisam
unam substantiam, duas imperfectas fecisse substantias;
aut tertiam priorem substantiam, quae a duobus
et usurpata sit et assumpta, quae idcirco una dicatur,
quia in duas una desecta sit. Et ubi post haec nativitas?
Ubi Pater, ubi Filius intelligitur; si Patrem et Filium
vel desectio potius, vel anterioris substantiae communio,
quam naturae nativitas praedicabit?</p>
        </div3>
<div3>
          <head>69.</head>
          <p>
 <hi>Homousion quo loco tuto proferatur.</hi> --In his
igitur tot et tam gravibus fidei periculis, verborum
brevitas temperanda est; ne impie dici existimetur,
quod pie intelligitur: ne secura atque innocente conscientia,
per occasionem haereticam, reus sermo sit.
<pb n="0526B"/>
Dicturus unam catholicus substantiam Patris et Filii,
non inde incipiat: neque hoc quasi maximum teneat,
tamquam sine hoc vera fides nulla sit. Tuto
unam substantiam dicet, cum ante dixerit, Pater
ingenitus est; Filius natus est, subsistit ex Patre,
Patri similis est virtute, honore, natura. Patri subjectus
est, ut auctori: nec se per rapinam Deo, cujus
in forma manebat, aequavit; obediens usque ad
mortem fuit. Non est ex nihilo, sed nativitas
est. Non est innascibilis, sed cointemporalis. Non
est pater, sed ex eo filius est. Non est portio aliqua,
sed totus est. Non est auctor ipse, sed imago est:
imago Dei ex Deo in Deum nata. Non est creatura,
sed Deus est. Non alter Deus in genere substantiae,
sed unus Deus per substantiae indifferentis essentiam.
<pb n="0526C"/>
Non persona Deus unus est, sed natura: quia nihil
in se diversum ac dissimile habeat natus et generans.
Et post haec, unam substantiam Patris et Filii dicendo,
non errat: aut unam substantiam negando,
jam peccat.</p>
        </div3>
<div3>
          <head>70.</head>
          <p>
 <hi>Ne nude et ante alia praedicetur.</hi> --Nemo itaque
unam substantiam negari a nobis putet: cujus idcirco
ratio ostenditur, ne negetur. Nemo unam substantiam
brevi ac nudo sermone putet praedicandam: ut
possit religiose dici una esse substantia. Non enim ego
audio, Christus ex Maria natus <emph>502</emph> est; nisi et audiam, <hi>In principio erat Verbum et Deus erat Verbum <note>(Joan. I, 1)</note>
          </hi>.
Non audiam, Christus esurivit; nisi
post quadraginta dierum jejunium audiam, <hi>Non in
pane solo vivit homo <note>(Matth. IV, 4)</note>
          </hi>. Non audiam, sitivit;
<pb n="0527A"/>
nisi audiam, <hi>Qui biberit de aqua, quam ego dedero
ei, non sitiet in aeternum <note>(Joan. IV, 13)</note>
          </hi>. Non
audiam, Christus passus est; nisi audiam, <hi>Nunc est
hora ut Filius hominis clarificetur <note>(Joan. XII, 23)</note>
          </hi>.
Non audiam, mortuus est; nisi audiam, resurrexit.
Nihil solitarium ex divinis sacramentis ad suspicionem
audientium et ad occasionem blasphemantium
proferamus. Ante nativitas Filii, ante subjectio,
ante similitudo naturae praedicanda est: ut non impie
unius esse et Pater et Filius substantiae praedicetur.
Et non intelligo, cur ante caetera tamquam maximum
et potissimum et solitarium praedicandum sit, quod
nec pie possit ante caetera praedicari, et jam impie
necesse sit post caetera denegari.</p>
        </div3>
<div3>
          <head>71.</head>
          <p>
 <hi>Et pie dici potest, et pie taceri.</hi> --Non est,
<pb n="0527B"/>
Fratres charissimi, una Patris et Filii neganda substantia:
 sed nec irrationabiliter praedicanda. Sit
una substantia ex naturae genitae proprietate; non
sit aut ex portione, aut ex unione, aut ex communione.
Potest una substantia pie dici, et pie taceri.
Habes nativitatem, habes similitudinem. Quid
verbi calumniam suspiciose tenemus, rei intelligentia
non dissidentes? Credamus, et dicamus esse
unam substantiam; sed per naturae proprietatem,
non ad significationem impiae unionis. Una sit ex similitudine,
non ex solitudine.</p>
        </div3>
<div3>
          <head>72.</head>
          <p>
 <hi>Vox homoeusion an minus propria.</hi> --Sed
forte parum proprietatis in se habere similitudo videatur.
Hoc si est, quaero quo modo possim alterum
ad alium nisi per similitudinem coaequare? Aut
<pb n="0527C"/>
numquid non idem est, esse similes quod aequales?
Si unum dico, habet et unici suspicionem:
si similem dixero, habet indifferentis comparationem.
Inter similem et unum quaero quem locum
habeat aequalis: et interrogo utrum similitudinis potius,
aut solitudinis res sit. Non est aequalitas in dissimilibus,
nec similitudo est intra unum. Aut quid
differunt similes, et aequales; ut ab uno iterum discernatur
aequalis? Non sunt itaque dissimiles aequales:
Et quid aliud possunt esse similes quam aequales,
cum in dissimilibus non sit aequalitas?</p>
        </div3>
<div3>
          <head>73.</head>
          <p>
 <hi>Aequalitatem perfectam significat similitudo naturae.
Quod Moysi similitudo, id Joanni aequalitas.</hi> --
<pb n="0528A"/>Praedicantes itaque, Fratres charissimi, similem Filium
in omnibus Patri, nihil aliud quam aequalem
praedicamus. Perfectae aequalitatis significantiam habet
similitudo: et hoc ex sanctis Scripturis intelligendum
est. <emph>503</emph> Legimus namque: <hi>Vixit autem
Adam ducentis triginta annis, et genuit secundum effigiem
suam et secundum similitudinem suam, et cognominavit
nomen ejus Seth <note>(Gen. V, 3)</note>
          </hi>. Quaero cujusmodi
similitudinem et effigiem suam Adam in Seth genuerit.
Tolle corporum infirmitates, tolle conceptus initium,
tolle dolores partitudinis, et omnem humanam
necessitatem: quaero similitudo haec, quae in Seth
est, utrum per naturam dissentiat auctori, aut utrum
alterius generis essentia fuerit in utroque, ne non
naturalem habuerit Adae Seth natus essentiam. Sed
<pb n="0528B"/>
similitudo Adae est, etiamsi negemus; quia non
est natura dissimilis. Similitudo autem naturae non
habuit in Seth alterius generis naturam, quia non
aliunde Seth natus est: ita similitudo res ipsas
 naturalis coaequat, per similitudinem non indifferentis
essentiae. Omnis itaque filius, secundum naturalem
nativitatem, aequalitas patris est; quia est et
similitudo naturae. Et beatus Joannes docet in natura
Patris et Filii, quam Moyses in Seth et Adam
similitudinem dicit, hanc eamdem aequalitatem esse
naturae, ait enim: <hi>Propter hoc eum magis quaerebant
Judaei interficere, quoniam non solum solvebat sabbatum,
sed et patrem suum dicebat Deum, aequalem se
faciens Deo <note>(Joan. V, 18)</note>
          </hi>. Quid tantorum virorum
doctrinis atque dictis inserimus torpentia peccatis
<pb n="0528C"/>
gravibus ingenia, et sensus hebetes atque temerarios
 adversum indissolubiles praedicationes impii
fatigamus? Per Moysen Seth Adae similitudo est, per
Joannem Filius Patri aequalis est: et quaerimus tertium
nescio quid inter Patrem et Filium, quod natura
non recipit. Similis est Patri, filius Patris est,
ex eo natus est: per hoc solum pie potest quod
unum sint praedicari.</p>
        </div3>
<div3>
          <head>74.</head>
          <p>
 <hi>Similitudinem sine aequalitate confitentes refelluntur.</hi> --Nec me fallit, Fratres charissimi, quosdam
esse, qui similitudinem confitentes, negant aequalitatem.
Sed loquantur ut volunt, et blasphemiae suae
virus ingerant ignorantibus. Si inter similitudinem
<pb n="0529A"/>
et aequalitatem differre dicunt; quaero unde comparetur
aequalitas. Namque si secundum essentiam et
virtutem et gloriam et tempus Patris Filius similis
est; interrogo ex quo non videatur <emph>504</emph> aequalis.
Nam etiam haec in superiori fide constituta damnatio
est: ut anathema esset, qui Patrem dissimilis
sibi essentiae diceret patrem. Si ergo naturam neque
aliam, neque dissimilem ei, quem impassibiliter generabat,
dedit; non potest aliam dedisse, nisi propriam.
Ita similitudo proprietas est, proprietas aequalitas
est, et aequalitas nihil differt. Quae autem
nihil differunt, unum sunt; non unione personae,
sed aequalitate naturae.</p>
        </div3>
<div3>
          <head>75.</head>
          <p>
 <hi>Filii et Patris eadem virtus.</hi> --Quamquam
vero et communi sensu, et divinis auctoritatibus, inter
<pb n="0529B"/>
similitudinem et aequalitatem nihil differre intelligatur;
quippe cum secundum Moysen et Joannem
Patri Filius et similis sit, et aequalis: tamen videamus
an Dominus, Judaeis irascentibus quod Patrem
sibi Deum dicendo Deo se coaequasset, se esse docuerit
Deo aequalem. Ait enim, <hi>Non potest Filius ab
se facere quidquam, nisi quod viderit Patrem facientem <note>(Joan. V, 19)</note>
          </hi>. Auctorem discrevit cum ait, <hi>Non
potest ab se facere:</hi> obedientiam significat cum
addit, <hi>nisi quod viderit Patrem facientem.</hi> Non enim
virtutis differentia est, non posse nisi videat; quia
virtutem magis praestat natura, quam visus: at vero
obsequela est, tunc posse cum videat. Atque ita per
id, quod tunc potest cum videt, significat non ex visu
se accipere virtutem, sed auctoritate visus praesumere
<pb n="0529C"/>
potestatem. Non ergo differt naturae virtus in
Patre et Filio: cui hoc posse quod Pater possit, non
ex incremento aliquo naturae profectus tribuat, sed
 auctoris exemplum. Denique honorem, quem
subjectio conservavit, naturae virtus aequavit. Subjecit
enim: <hi>Quaecumque enim ille facit, eadem et Filius
similiter facit (Ibidem)</hi>. Numquid similitudo non
aequa est? Aequa plane est etiamsi negemus: <hi>eadem</hi> 
enim <hi>similiter facit.</hi> Numquid similiter facta non eadem
sunt? aut eadem non recipiunt aequalitatem?
<pb n="0530A"/>
aut aliud aliquid inter simile differt, et aequale; cum
quae similiter fiunt, eadem fieri intelligantur? Nisi
forte quisquam quae eadem sunt, negabit aequalia;
ut quae similia sunt, non dicantur aequalia: cum quae
similiter fiunt, non modo aequalia fieri, sed eadem
praedicentur. <emph>505</emph>
</p>
        </div3>
<div3>
          <head>76.</head>
          <p>
 <hi>Homoeusion recte dici posse.</hi> --Caret igitur,
Fratres, similitudo naturae contumeliae suspicione:
nec potest videri Filius idcirco in proprietate paternae
naturae non esse, quia similis est: cum similitudo
nulla sit, nisi ex aequalitate naturae; aequalitas
autem naturae non potest esse, nisi una sit; una vero
non personae unitate, sed generis. Haec fides pia est,
haec conscientia religiosa, hic salutaris sermo est,
unam substantiam Patris et Filii idcirco non negare,
<pb n="0530B"/>
quia similis est: similem vero ob id praedicare,
quia unum sunt.</p>
        </div3>
<div3>
          <head>77.</head>
          <p>
 Exposita, Charissimi, unius substantiae, quae
graece homousion dicitur, et similis substantiae, quae
homoeusion appellatur, fideli ac pia intelligentia;
et vitiis, quae ex verborum vel brevitate subdola, vel
periculosa nuditate accidere possint, absolutissime
demonstratis: reliquus mihi sermo ad sanctos viros
Orientales episcopos dirigendus est; ut quia jam de
fide nostra nihil inter nos suspicionis relictum est,
ea quae adhuc in suspicionem ex verbis veniunt purgentur:
et dabunt veniam, ex communis conscientiae
fide secum liberius locuturo.</p>
        </div3>
<div3>
          <head>78.</head>
          <p>
 <hi>Orientalium laus ob haeresim coercitam.</hi> --O
<pb n="0530C"/>
studiosi tandem apostolicae atque evangelicae doctrinae
viri, quos fidei calor in tantis tenebris haereticae
noctis accendit! Quantam spem revocandae verae fidei
attulistis, constanter audacis perfidiae impetum
retundendo! Antea enim in obscuro atque in angulis
Dominus Christus Dei esse secundum naturam
filius negabatur: et essentiae inops paternae, accepisse
cum creaturis originem de non exstantibus
praedicabatur. At vero nunc publicae auctoritatis
professione haeresis prorumpens, id quod antea furtim
<pb n="0531A"/>
mussitabat, nunc non clam victrix gloriabatur. <emph>506</emph> 
 Quibus enim antea cuniculis in catholicam
Ecclesiam non tentavit irrepere? Quas non
 exseruit, falsae religionis blandimento, saeculi potestates?
Homines enim perversi eo usque proruperant,
ut cum hoc ipsi praedicare publice non auderent,
Imperatorem tamen fallerent ad audiendum.
Fefellerunt enim ignorantem regem, ut istiusmodi
perfidiae fidem bellis occupatus exponeret, et credendi
formam Ecclesiis nondum regeneratus imponeret.
Contradicentes episcopos ad exsilium coegerunt.
Coegerunt enim nos ad voluntatem exsulandi, dum
impietatis imponunt necessitatem. Sed exsulemus
semper, dummodo incipiat verum praedicari. Domino
enim gratias, quod ignorationem per vos admonitus
<pb n="0531B"/>
Imperator agnovit, et errorem non suum, sed
 adhortantium, per has fidei vestrae sententias
recognovit: et se invidia apud Deum atque homines
impiae voluntatis exemit, cum legationem vestram
honorifice habens, falsitatem eorum, quorum
auctoritate in invidiam deducebatur, coacta a vobis
ignorantiae suae professione, cognovit.</p>
        </div3>
<div3>
          <head>79.</head>
          <p>
 <hi>Sirmiensis formulae auctores semper fallaces.
Lepide carpuntur ac refelluntur. Christus unus, non
duo. Valentis et Ursacii suspecta subscriptio.</hi> --Fallunt
enim, quantum et vereor et mihi videtur, Fratres
<pb n="0532A"/>
charissimi, fallunt; quia semper fefellerunt: et
ipsa illa praesens nunc subscriptio non caret falsitate.
Excusant enim se idcirco homousion et homoeusion
taceri voluisse, quia unum atque idem significari
verbo utroque existimarent. Rudes credo episcopi
et ignorantes homousii significationem: quasi numquam
de hoc aut synodus fuisset, aut lites. Sed esto
ignoraverunt homousion, aut nesciebant homoeusion
id significari, quod similis esset essentiae. <emph>507</emph> 
Jam si hoc nesciebant, cur nesciri volebant generationem
Filii? Numquid si inenarrabilis est, ideo et
ignorabilis est? Sed si ignoratur quo modo natus
est; numquid ignorari vel hoc potest, quod Filius
Deus non ex alia substantia, sed ex Deo natus, non
diversam habeat essentiam? Numquid non legerunt,
<pb n="0532B"/>
sicut Patrem, ita et Filium honorificandum <note>(Joan. V,
25)</note>: ut Patrem honore praeferrent? Numquid incognitum
habebant Patrem in Filio videri <note>(Joan. XIV,
9)</note>: ut Filius apud eos dignitate, claritate, majestate
differret? An et hoc ex ignorantia venit, ut cum caeteris
Patri subjectus sit Filius: ut dum cum caeteris
subjicitur, non discernatur a caeteris? cum subjectio
Filii naturae pietas sit, subjectio autem caeterorum
creationis infirmitas sit. Passum quidem sciebant:
sed dicant, oro, compassum quando cognoverunt?
Evitant homousion et homoeusion, quia nusquam
<pb n="0533A"/>
scriptum sit: quaero compassum esse unde
praesumpserint? Aut numquid volunt duos esse qui
passi sunt? id enim compassio testatur. Ubi illud
est <hi>Jesus Christus Filius Dei?</hi> aut numquid alius est
Jesus Christus, alius filius Dei? Si non idem atque
unus intra extraque Dei filius est; credite in homousio
ignorationem, si haec ignorari licet. Si autem
in his ipsis ipsa illa ignoratio impia est, quae
tamen non potest, nec falso, excusari; vereor ne et
 homoesuii ignorationem professio mentiatur. Non
queror admodum de venia quam <emph>508</emph> dedistis:
religiosum est Deo sua reservare, et ignorationis
error humanus est. Sed ignoscant mihi jam duo episcopi
Valens et Ursacius, quod eos pro aetate atque
exercitatione sua ignorasse non credo. Et difficillimum
est ne mentiri existimentur, qui se in alio
<pb n="0533B"/>
 negotio non possunt nisi mendacio purgare. Sed
Dominus hoc magis tribuat, ut nos male opinemur,
quam illi non ignoraverint. Malo enim ego male
existimans judicari, quam fidem vestram haereticae
conscientiae communione violari.</p>
        </div3>
<div3>
          <head>80.</head>
          <p>
 Oro autem vos, sanctissimi viri, ut cum bona
venia sollicitudines meas aestimetis.
 Testis enim
Dominus est conscientiae meae, in nullo me expositiones
has, quas Sirmium detulistis, fidei vestrae
velle convellere. Sed date veniam, si quaedam intelligere
non possum, et consolabor me: quia legi: <hi>Spiritus
prophetarum prophetis subjectus est <note>(ICor. XIV,
32)</note>
          </hi>. Ex quo forte non impudenter etiam a me praesumitur,
ut et ego intelligam, quod alius ignoret.
<pb n="0533C"/>
Non quod quidquam vos secundum mensuram scientiae
ignorare ausus sim dicere: sed super fidei catholicae
unitate, patimini non minus in nobis esse sollicitudinum,
quam in vobis.
<pb n="0534A"/>
</p>
        </div3>
<div3>
          <head>81. </head>
          <p>
 <hi>Epistola Sirmium delata de homousii et homoeusii
expositione. Homousion ob nativitatem male respuitur.</hi> --Epistolam,
quam a vobis de homousii et
de homoeusii expositione apud Sirmium Valens
et Ursacius et Germinius poposcerunt legi, intelligo
in quibusdam non minus <emph>509</emph> circumspectam
esse, quam liberam. Et ipsa homousii et homoeusii
demonstratio nihil reliquit difficultatis. Et quidem
de homoeusio, quod est similis essentiae, commune
judicium est. De homousio vero, quod est unius essentiae,
tractantes, primum idcirco respuendum pronuntiastis,
quia per verbi hujus enuntiationem substantia
prior intelligeretur, quam duo inter se partiti
essent. Intelligo vitium in intelligentia. Et profanus
hic sensus est, et communi judicio ab Ecclesia respuendus.
<pb n="0534B"/>
Secundo quoque id addidistis, quod patres
nostri, cum Paulus Samosateus haereticus pronuntiatus
est, etiam homousion repudiaverint: quia per
hanc unius essentiae nuncupationem solitarium atque
unicum sibi esse Patrem et Filium praedicabat. Et
hoc sane nunc quoque profanissimum Ecclesia recognoscit,
Patrem et Filium in his nominum professionibus
ad unionis ac singularis solitudinem negata
personarum proprietate revocare. Tertio etiam haec
causa improbandi homousii commemorata a vobis
est: quia in synodo, quae apud Nicaeam fuit, coacti
patres nostri propter eos qui creaturam Filium dicebant,
nomen homousii indidissent: quod non recipiendum
idcirco sit, quia nusquam scriptum reperiretur.
Quod a vobis dictum satis miror. Si enim homousion
<pb n="0534C"/>
propter novitatem repudiandum sit; vereor
ne et homoeusion periclitetur, quia nusquam
scriptum reperiatur.</p>
        </div3>
<div3>
          <head>82.</head>
          <p>
 <hi>Quo sensu judicio communi damnetur.</hi> --Sed
<pb n="0535A"/>
hinc non calumnior. Malo enim aliquid novum commemorasse,
quam impie respuisse. Praetermissa itaque
quaestione novitatis, ne in his quidem residet quaestio,
quae communi omnium nostrum judicio damnantur.
Quis enim sanae mentis tertiam substantiam,
quae et Patri et Filio communis sit, praedicabit? Vel
quis secundum Samosateum, in Christo renatus, et
Filium confessus ac Patrem, quod Christus in se sibi
et pater et filius sit confitebitur? Par itaque in condemnandis
impietatibus haereticorum nostra sententia
est: et hanc homousii intelligentiam non modo
respuit, sed et odit. <emph>510</emph> Atque ita non relinquitur
vitiosae intelligentiae quaestio, ubi in vitii damnatione
communis assensus est.</p>
        </div3>
<div3>
          <head>83.</head>
          <p>
 <hi>Quod pie a Nicaena synodo susceptum, non debeat
<pb n="0535B"/>
improbari.</hi> --Dicturo autem me tandem de tertia
quaestione, oro vos, ne ubi pax conscientiae est,
ibi sit pugna suspicionum: neque quidquam me nisi
ad unitatis profectum proferre existimetis. Inane
enim est, calumniam verbi pertimescere, ubi res
ipsa, cujus verbum est, non habeat difficultatem.
Displicet cuiquam in synodo Nicaena homousion esse
susceptum? Hoc si cui displicet, placeat necesse est
quod ab Ariis sit negatum. Negatum enim idcirco
est homousion, ne ex substantia Dei patris Deus filius
natus, sed secundum creaturas ex nihilo conditus
praedicaretur. Nihil novum loquimur, pluribus
edita litteris ipsa Ariorum perfidia sibi testis est. Si
propter negantium impietatem pia tum fuit intelligentia
confitentum; quaero cur hodie convellatur,
quod tum pie susceptum est, quia impie negabatur?
<pb n="0535C"/>
Si pie susceptum est: cur venit constitutio pietatis
in crimen, quae impietatem pie per ea ipsa quibus
 impiabatur exstinxit?</p>
        </div3>
<div3>
          <head>84.</head>
          <p>
 <hi>Nicaenae synodi scopus. Symbolum Nicaenum.</hi> --Videamus igitur quid Nicaena synodus studuerit,
homousion, id est, unius substantiae confitendo: non
utique haeresim parturire, quae de homousii vitiosa
opinione concipitur. Non, opinor, illud loquentur,
quod unam anteriorem substantiam Pater et Filius
in substantiam suam partiendo diviserint. Et ipsam
quidem religiose tum scriptam fidem, nunc quoque
<pb n="0536A"/>
huic sermoni nostro non irreligiose inseremus.
</p>
          <p> « Credimus in unum Deum patrem omnipotentem,
omnium visibilium et invisibilium factorem. Et in
unum Dominum nostrum Jesum Christum filium Dei,
natum ex Patre unigenitum, hoc est, de substantia
Patris, Deum ex Deo, lumen ex lumine, Deum verum
de Deo vero, natum non factum, unius substantiae
cum Patre, quod graece dicunt homousion, per
quem omnia facta sunt quae in coelo et in terra, qui
propter nostram salutem descendit, incarnatus est,
et homo <emph>511</emph> factus est, et passus est, et resurrexit
tertia die, et adscendit in coelos, venturus judicare
vivos et mortuos. Et in Spiritum sanctum. Eos autem,
qui dicunt, Erat quando non erat, et ante quam
nasceretur non erat, et quod de non exstantibus factus
<pb n="0536B"/>
est, vel ex alia substantia aut essentia, dicentes
convertibilem et demutabilem Deum: hos anathematizat
catholica Ecclesia. » </p>
<p>Non hic sanctissima religiosorum virorum synodus
nescio quam priorem, quae in duos divisa sit, substantiam
introducit, sed Filium natum de substantia
Patris. Numquid et nos negamus? aut quid aliud
confitemur? Et post caeteras communis fidei expositiones
ait,  « Natum non factum, unius substantiae
cum Patre, quod graece dicunt homousion. »  Quae hic
vitiosae intelligentiae occasio est? Natus esse de substantia
Patris Filius, non factus praedicatur: ne nativitas
divinitatis, factura sit creationis. Idcirco autem <hi>unius substantiae:</hi> 
 non ut unus subsistat aut solus,
sed ut ex substantia Dei natus non aliunde subsistat,
<pb n="0536C"/>
neque ut in aliqua dissidentis substantiae
diversitate subsistat. Aut numquid non haec fides
nostra est, ut non aliunde subsistat, neque quod indissimilis
subsistat? Aut aliud hic testatur homousion,
quam ut una atque indissimilis duum sit secundum
naturae progeniem essentia, quia essentia
Filii non sit aliunde? Quae quia aliunde non est,
unius recte esse ambo credentur essentiae; quia substantiam
nativitatis Filius non habeat nisi de paternae
auctoritate naturae.</p>
        </div3>
<div3>
          <head>85.</head>
          <p>
 <hi>Homousion num improbandum, quia vitiose soleat
intelligi.</hi> --Sed forte e contrario dicetur, idcirco
<pb n="0537A"/>
improbari oportere, quia vitiose intelligi soleat.
Hoc si timemus, deleamus in Apostolo quod dictum
est: <hi>Mediator Dei et hominum homo Christus Jesus <note>(I Tim.II, 5)</note>
          </hi>;
quia ad auctoritatem haeresis suae Photinus
hoc utitur: et non legatur a nobis, quia ab
illo male intelligatur. Pereat quoque ad Philippenses
scripta epistola, aut igni aut spongia: ne in ea Marcion
relegat: <hi>Et habitu repertus ut homo <note>(Philip. II,
7)</note>
          </hi>, phantasiam corporis confitens esse, non corpus.
Non exstet Evangelium Joannis: ne Sabellius discat: <emph>512</emph> 
 <hi>Ego et Pater unum sumus <note>(Joan. X, 30)</note>
          </hi>. Neque
isti nunc creaturae praedicatores scriptum habeant: <hi>Pater major me est 
 <note>(Joan. XIV, 28)</note>
          </hi>. Neque illi, qui
dissimilem Patri Filium affirmare volunt, legant: <hi>De
die autem et hora nemo sit, neque Angeli in coelis, neque
<pb n="0537B"/>
Filius, nisi Pater solus <note>(Marc. XIII, 32)</note>
          </hi>. Non sint
quoque libri Moysi: ne tenebrae Deo, qui innascibilem
lucem habitat, coaevae sint; quia in Genesi (I, 2)
post noctem dies coepta sit: ne anni Mathusalae
aetatem diluvii excedant <note>(Gen. V, 26)</note>, et non tantum
octo sint animae reservatae <note>(I Pet. III, 20)</note>: ne
clamorem Sodomorum repletis jam peccatis Deus
audiens, tamquam ignorans clamorem, descendat ut
videat an plena sint cum clamore peccata, et reperiatur
Deus nescire quod sciret <note>(Gen. XVIII, 21)</note>:
ne quisquam quoque sepelientium sepulti Moysi
sciat sepulcrum <note>(Deut. XXXIV, 6)</note>; ne per haec, ut haeretici
putant, diversa lex ipsa sibi hostis sit. Et quia
haec ab his non intelliguntur, non legantur a nobis.
<pb n="0538A"/>
Pereant quoque, si videtur (quod non ego dixerim,
sed responsionis necessitas), omnia divina illa et
sancta Evangelia salutis humanae: ne se invicem
contraria dictorum opinione compugnent: ne missurus
Dominus Spiritum sanctum ipse de Spiritu sancto
natus legatur: ne mortem gladio denuntiaturus
usuris, emi gladium passurus indicat <note>(Matth. XXVI,
52)</note>: ne ad inferos descensurus, in paradiso sit cum
latrone <hi>(Lucae XXII, 36)</hi>: ne postremo apostoli reperiantur
in crimine, qui baptizare in nomine Patris
et Filii et Spiritus sancti jussi <note>(Matth. XXVIII,
19)</note>, tantum in Jesu nomine baptizaverunt <note>(Act. X,
48)</note>. Vobis enim, Fratres, vocis dico, qui jam non
lacte alimini, sed firmo cibo valetis <note>(Hebr. V, 12)</note>:
Numquid, quia ista sapientes mundi non intelligunt,
<pb n="0538B"/>
et his stulta sunt, nos cum mundo sapientes erimus,
ut haec stulta credamus? Et quia haec impiis caeca
sunt, nos non lucebimus intellecta veritate doctrinae?
Male sanctis rebus praejudicatur, si quia non
sanctae a quibusdam habeantur, esse non debent.
Non ergo gloriemur cruce Christi, quia scandalum
mundo est: neque in vivente Deo mortem praedicemus,
ne ab impiis mortuus Deus arguatur.</p>
        </div3>
<div3>
          <head>86.</head>
          <p>
 <hi>An quia ab 80 episcopis rejectum.</hi> --Male intelligitur
homousion: quid ad me bene intelligentem?
Male homousion <emph>513</emph> Samosatenus confessus
est: sed numquid melius Arii negaverunt?
Octoginta episcopi olim respuerunt; sed trecenti
et decem octo nuper receperunt. Et mihi quidem
<pb n="0539A"/>
ipse ille numerus hic sanctus est, in quo Abraham
victor regum impiorum <note>(Gen. XIV, 14)</note>, ab eo qui
aeterni sacerdotii est forma, benedicitur. Illi contra
haereticum improbaverunt: numquid et isti non adversum
haereticum probaverunt? Gravis auctoritas est
veterum: numquid et horum levis sanctitas est? Si
contraria invicem senserunt, debemus quasi judices
probare meliora: si vero et probando et improbando
unum utrumque statuerunt, quid bene constituta
convellimus?</p>
        </div3>
<div3>
          <head>87.</head>
          <p>
 <hi>An quod tacendum decrevit Osius, qui Nicaeae
interfuit.</hi> --Sed forte dicetur mihi, Aliqui hodie ex his,
qui tum synodo interfuerunt, tacendum de homousio
esse decreverunt. Et ego invitus licet
respondebo dicenti: Numquid non et ipsi tacendum
<pb n="0539B"/>
de homoeusio esse constituunt? Oro vos, ne quisquam
alius ex his praeter senem Osium, et ipsum illum
nimium sepulchri sui amantem, reperiatur, qui <emph>514</emph> 
tacendum esse existimet de utroque. Et quo tandem
in tantis haereticorum furoribus recidemus, si dum
non utrumque recipimus, neutrum retinemus? Non
<pb n="0540A"/>
enim videri potest impie dici, ut quia neutrum scriptum
reperiatur, aut neutrum confitendum sit, aut
utrumque.</p>
        </div3>
<div3>
          <head>88.</head>
          <p>
 <hi>Homousion quid intelligat Hilarius. Adversus
homousion scrupuli levantur.</hi> --Homousion, sanctissimi
viri, intelligo ex Deo Deum, non dissimilis essentiae,
non divisum, sed natum, et ex innascibilis
Dei substantia congenitam in Filio, secundum similitudinem,
unigenitam nativitatem. Ita me antea
intelligentem, non mediocriter ad id confirmavit homousion.
Quid fidem meam in homousion damnas,
quam per homoeusii professionem non potes non
probare? Damnas enim fidem meam, vel potius
tuam, cum damnas intelligentiam ejus in nomine.
Sed male alius intelligit? Damnemus in commune vitiosam
<pb n="0540B"/>
intelligentiam, non auferamus fidei securitatem.
Synodo Samosatenae subscribendum putas, ne
secundum Samosateni intelligentiam quisquam sibi
usurpet homousion? Subscribamus et Nicaeae <emph>515</emph> 
synodo, ne homousion improbent Ariani. Sed
verendum est, ne secundum fidem non homoeusion
<pb n="0541A"/>
significare videatur homousion? Decernatur nihil differre,
unius et similis esse substantiae. Sed homousion
potest male intelligi? Constituatur qualiter
bene possit intelligi. Unum atque idem pie sapimus,
rogo ut unum atque idem quod sapimus, pium
inter nos esse velimus. Date veniam, Fratres, quam
frequenter poposci: Ariani non estis: cur negando
homoeusion censemini Ariani?</p>
        </div3>
<div3>
          <head>89.</head>
          <p>
 <hi>Homaeusion non caret offendiculo. Similitudo
vera.</hi> --Sed dicis: Movet me cum scandalo homoeusii
ambiguitas. Iterum audi, oro, sine scandalo: et
me movet homoeusii nuditas. Multa saepe fallunt,
quae similia sunt. Timeo aurum bracteae, quia me
fallere possit interius: et tamen auro simile est
quod videtur. Timeo lactis similitudinem, ne oblatum
mihi lac, non lac ovium sit: quia ei simile videatur
<pb n="0541B"/>
et bubulum. Ut lac ovium lacti ovium simile sit, non
potest simile esse, nisi ovis sit. Similitudo vera in
veritate naturae est. Veritas autem in utroque naturae
 non negatur homousion. Haec est enim secundum
essentiam similitudo, si massa massae <emph>516</emph> consimilis
non fallat in bractea, si lac quod concolor est, non
<pb n="0542A"/>
diversum sit in sapore. Simile auro quidquam non
potest esse, nisi aurum: simile lacti, nisi sui generis
sit, esse non poterit. Fefellit me frequenter color
vini: et tamen gustatu, alterius generis liquorem
recognovi. Vidi carnes carnibus similes: sed
postea mihi naturae dissimilitudinem sapor prodidit.
Has enim similitudines, quae non ex unitate
naturae sint, metuo.</p>
        </div3>
<div3>
          <head>90.</head>
          <p>
 <hi>Ancyrae fides quibusdam tacitis Sirmium delata.</hi> --Vereor enim, Fratres, Orientis haereses in tempora
singula pullulantes: et quid vereri me dicam,
jam et legi. Nihil quidem in his, quae vos,
de Orientalium quorumdam assensu, susceptae legationis
ministri subscribenda Sirmium detulistis, nihil
suspicionis relictum est: sed habuerunt ab exordio
non nihilum offensionis, quae credo vos, sanctissimi
<pb n="0542B"/>
viri Basili et Eustathi et Eleusi, ne quid scandali
 afferretur, abolenda tacuisse. Quae si recte
scripta sunt, taceri non debuerunt. Si autem quia non
recte scripta sunt nunc tacentur, cavendum est ne
aliquando dicantur. Parcens enim adhuc de his
nihil dico: tamen mecum recognoscitis, <emph>517</emph> quod
<pb n="0543A"/>
non ita omnis conscripta apud Ancyram fides se
habebat. Non famae fabulam loquor: litterarum fidem
teneo, non a laicis sumptam, sed ab episcopis
datam.</p>
        </div3>
<div3>
          <head>91.</head>
          <p>
 <hi>Ad homousion suscipiendum adhortatio. Nicaenam
fidem non nisi exulaturus audivit.</hi> --Oro vos,
Fratres, adimite suspicionem, excludite occasionem.
Ut probari possit homoeusion, non improbemus
homousion. Cogitemus tot sacerdotes sanctos
et quiescentes: quid de nobis Dominus judicabit, si
nunc anathematizantur a nobis? Quid de nobis erit,
<pb n="0544A"/>
qui rem eo deducimus, ut quia episcopi non fuerunt,
nos quoque nec coeperimus? Ordinati enim ab his
sumus, et eorum sumus successores. Renuntiemus
episcopatui, quia officium ejus ab anathemate
sumpserimus. Date veniam, Fratres, dolori meo:
impium est quod audetis. Non patior hanc vocem,
ut in anathemate sit homousion secundum religiosam
intelligentiam confitens. Nomen nihil habet
criminis, quod sensum non perturbat religionis. <emph>518</emph> 
 Homoeusion nescio, nec intelligo, nisi tantum
 ab similis essentiae confessione. Testor Deum
<pb n="0545A"/>
coeli atque terrae, me cum neutrum audissem, semper
tamen utrumque sensisse, quod per homousion
homoeusion oporteret intelligi: id est, nihil
simile sibi secundum naturam esse posse, nisi quod
esset ex eadem natura. Regeneratus pridem, et in
episcopatu aliquantisper manens, fidem Nicaenam
numquam nisi exsulaturus audivi: sed mihi homousii
et homoeusii intelligentiam Evangelia et Apostoli intimaverunt.
Pium est quod volumus. Ne damnemus
patres, ne animemus haereticos: ne dum haeresim
apellimus, haeresim nutriamus. Interpretati patres
nostri sunt post synodum Nicaenam homousii proprietatem
 religiose, exstant libri, manet conscientia:
si quid ad interpretationem addendum est,
communiter consulamus. Potest inter nos optimus
<pb n="0545B"/>
fidei status condi: ut nec ea quae bene sunt constituta <emph>519</emph> 
 vexentur, et quae male sunt intellecta resecentur.
<pb n="0546A"/>
</p>
        </div3>
<div3>
          <head>92. </head>
          <p>
Egressus sum, Fratres charissimi, humanae
conscientiae pudorem: et humilitatis meae immemor,
de tantis ac tam reconditis rebus, et ad usque
hanc aetatem nostram intentatis ac tacitis amore vestri
coactus haec scripsi, et quae ipse credebam locutus
sum: conscius mihi, hoc me Ecclesiae militiae
meae stipendium debere, ut per has litteras,
episcopatus mei in Christo vocem, secundum doctrinas
evangelicas, destinarem. Vestrum <emph>520</emph> est
in commune tractare ac providere atque agere, ut
quod usque nunc inviolabili fide manetis, religiosa
conscientia conservetis, et teneatis quod tenetis. Mementote
exsilii mei in orationibus sanctis: a quo
me, post expositionem hujus fidei, nescio an tam
jucundum est ad vos in Domino Jesu Christo
<pb n="0546B"/>
reverti, quam securum est mori. Deus et Dominus
noster incontaminatos vos et illaesos in diem revelationis
reservet opto, Fratres charissimi.

</p>
        </div3>
      </div1>
</body>
  </text>
</TEI>