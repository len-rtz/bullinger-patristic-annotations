<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Sermo de dedicatione ecclesiae</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.SeDeDeE</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Sermo de dedicatione ecclesiae</head>
<p>
          <pb n="0879D"/>Quia propitia Deitate, Fratres Charissimi, solemnia
dedicationis Ecclesiae celebramus, debemus congruere
solemnitati, quam colimus, ut sicut ornatis
studiosius ejusdem Ecclesiae parietibus, pluribus accensis
luminibus, ampliato numero lectionum, addita
Psalmorum melodia, laetis noctem vigiliis ex more
transegimus; ita etiam penetralia cordium nostrorum
semper necessariis bonorum operum decoremus
ornatibus. Semper in nobis flamma divinae pietatis
et fraternae caritatis augescat; semper in
sanctuario pectoris nostri coelestium memoria praeceptorum
et angelicae laudationis dulcedo sancta resonet.
<pb n="0880D"/>
Hi sunt enim fructus bonae arboris, hic boni
cordis thesaurus, haec fundamenta sapientis Architecti,
quae nobis hodierna Sancti Evangelii lectio
commendat, nos non formam solummodo, sed virtutem
potius habere pietatis: quod etiam mystica veteris
instrumenti historia diligenter insinuat, cum
vel Moyses tabernaculum, vel templum Domino Salomon
in Sanctae Ecclesiae typum condidit; utraque
enim domus firmiter fundata esse refertur: Tabernaculum
quidem, quod compactos de tabulis habebat
parietes super bases argenteas, templum autem
super lapides quadros in fundamento suppositos. Ligna
<pb n="0881A"/>
quoque erant imputribilia, e quibus et Tabernaculum
omne factum, et Templum intus ornatum, ac
desuper tectum fulgebat. Aurum etiam de thesauro
bono optimum proferebant, de quo parietes intus et
foris vestiti, Templi non tantum parietes, verum
etiam laquearia, trabes, ostia, postes, et pavimenta
erant cooperta. Sed et vasa, vel utensilia domus
utriusque cuncta pene aurum, neque haec, nisi de
auro purissimo, fieri licebat. Fructus etiam arborum,
qui in domo Domini offerebantur, purissimi et exquisiti
esse jubebantur. Hoc est, Vitis, Olivae, Thuris,
Myrrhae, vel Stactis, et caeterarum hujusmodi:
quae videlicet cuncta spiritaliter intellecta veram
nostrae Fidei et operationis sinceritatem denuntiant.
Domus namque utraque, ut diximus, Universalis Ecclesiae
<pb n="0881B"/>
figuram praemonstrat. Neque incongruum
quis arbitretur, quod duae sunt domus Domini in
mysterio factae, cum unam Christi domum esse Ecclesiam
nullus fidelis ambigat. Duae etenim sunt conditae
domus ob significationem utriusque populi in
eamdem Fidem venturi, Judaei scilicet atque gentilis.
Unde bene Tabernaculum sola plebs Judaea condidit
in eremo. Templi autem structuram Proselyti,
et advenae de Gentibus quotquot in populo tunc inveniri
poterant, devota fide compleverunt. Sed et
Rex potentissimus, Tyri conductus a Salomone commodatis
artificibus, et lignis gratantissime juvit,
quia nimirum ante incarnationem Dominicam <hi>notus
erat</hi> tantum <hi>in Judaea Deus.</hi> At postquam ille in ea,
qua natus, et passus est, carne resuscitatus a mortuis,
<pb n="0881C"/>
et exaltatus est super coelos Deus, super omnem
continuo terram nominis ejus gloria refulsit, orbisque
universus ad aedificationem domus illius accurrit,
et accepit ab eo promissionem donorum coelestium.
Narrat ergo Scriptura, quia praecepit Rex Salomon, <hi>ut tollerent lapides grandes in fundamentis Templi,
et quadrarent eos.</hi> 
 Lapides autem grandes pretiosi,
qui in fundamento locati totum onus Templi sibi superpositum
portant, eximios sanctae Ecclesiae Doctores insinuant,
grandes nimirum excellentia meritorum, pretiosos
claritate signorum, qui ab ipso Domino verbum
audientes totam crescentis Ecclesiae fabricam sua praedicatione
genuerunt. Quos videlicet lapides Rex quadrare
praecepit, ut magistros Ecclesiae compositos moribus,
et immobiles animo esse debere signaret. Sicut
<pb n="0881D"/>
vero quadratum, quocumque vertitur, stabit, ita nimirum
vita perfectorum quae ad veritatis lineam sollicite
directa est, nullis tentationum impulsibus a sua novit
stabilitate dejici. Erat autem Templum Dei marmore
pario, quod est, lapide albo extructum, ut candorem
Ecclesiastieae castitatis exprimeret, de quo in amoris
Cantico Dominus ait: <hi>Sicut lilium inter spinas, sic
amica mea inter filias.</hi> Habebat idem LX cubitos in
longitudinem, XXX cubitos in latitudinem, XXXX cubitos
in altitudinem. Longitudo ergo Templi fidem
sanctae Ecclesiae designat, per quam longanimiter inter
opera sua bona pravorum adversa tollat: latitudo
charitatem, qua ipsa intus per viscera pietatis spatiatur:
altitudo spem, qua propter bona opera, quae
<pb n="0882A"/>
per charitatem operantur, coelestis vitae praemia expectant.
Et bene longitudo LX cubitorum est. Senario
etenim numero bonorum operum solet perfectio
designari, quia etiam Deus sex diebus mundi ornamentum
fecit; et sex sunt hujus saeculi aetates, in
quibus sancta Ecclesia pro aeterna requie piis actibus
instat. Bene XX sunt cubiti latitudinis, quia geminum
est praeceptum charitatis, quoniam Ecclesia
in tribulatione dilatatur, cum perfectus quisque etiam
conditorem ex toto corde, tota anima, tota virtute,
et proximum tanquam se ipsum diligere debet. Bene
XXX in altitudine sunt cubiti, quia omnis Electorum
spes ad visionem sanctae Trinitatis, quantum valet,
se exercendo et purificando properat. Notandum
sane est, quod XXX cubiti altitudinis non usque ad
<pb n="0882B"/>
supremum templi fastigium, sed usque ad laquearia
templi pertinebant, deinde ad laquearia medii tabernaculi
alii XXX cubiti altitudinis assurgebant. Porro
terrenum coenaculum, quod supererat, LX habebat
in latitudinem, ac sic omnis altitudo domus in CXX cubitis
erat extenta. Prior igitur domus XXX cubitis
in altitudine surgit, quia praesens Ecclesia ad videndam
speciem Sanctae Trinitatis tota intentione suspenditur.
Superior domus XXX aeque cubitis se in altum
attollit, quia solutae corporibus animae perfectorum
usque ad diem universalis Judicii ejusdem beatae
et individuae Trinitatis praesenti visione fruuntur.
Suprema domus bis tricenis alta est cubitis, quia resuscitati
a mortuis omnes electi contemplatione ejusdem
sui conditoris, qui in tribus personis unus est
<pb n="0882C"/>
Deus, aeterna spiritus simul, et carnis immortalitate
gaudebunt. Factus est medius paries in templo de
tabulis cedrinis XX cubitorum altitudinis, qui divideret
oraculum in Sanctum Sanctorum; a priore parte
templi habebat XX cubitos longitudinis, et XX cubitos
latitudinis, et XX cubitos altitudinis. Porro ipsum
templum prae foribus oraculi XV cubitorum erat, in
quo erant mensae, et candelabrum de auro. Sed et
altare aureum prope ostium Oraculi, quatenus incenso
in eo thymiamate vapor fumi ascendens operiret
oraculum, ubi erat arca Testamenti, super qua
erant Cherubim gloriae obumbrantia Propitiatorium.
Prior ergo domus prioris Ecclesiae statum: interior
vitae coelestis ingressum designat. Unde recte priori
mensae et candelabra sunt facta, quia nimirum in hac
<pb n="0882D"/>
vita lumine sanctarum Scripturarum, et Sacramentorum
coelestium refectione opus habemus: In futuro
autem talibus non egebimus subsidiis, ubi juxta
Psalmistae vocem <hi>quicumque apparuerint cum justitia,
satiabuntur manifesta gloria Domini.</hi> In hac ergo
vita corda justorum, quasi altare incensi aureum,
splendida fulgent per munditiam sanctitatis. Aromatibus
sunt referta desideriorum spiritualium, incendio
flagrant amoris continui, et quasi coelestis introitus
posita suavissimum suae orationis vaporem inter
sancta sanctorum superna emittunt, <hi>ubi Christus est
in dextera Dei sedens,</hi> quem apertissime arca Testamenti,
quae erat intra velum, designat; in qua <hi>Urna
erat aurea habens Manna, et Virga Aaron, quae fronduerat,
<pb n="0883A"/>
et Tabulae testamenti.</hi> Ipsa namque Area naturam
humanitatis ejus; Urna mannae plenitudinem
divinitatis: Virga Aaron potentiam sacerdotii ejus
inviolabilem; Tabulae testamenti designant, quia
ipse est qui legem condidit, quique etiam benedictionem
his, qui legem faciunt, dabit. Bene autem Templum
prae foribus Oraculi XV erat cubitorum longitudinis,
quoniam adhuc in hac vita jejuniis et continentia
castigari oportet, ut ad internae dulcedinis satietatem
pervenire videamur; nam hoc numero castigationem
vitae praesentis signari intelligit omnis,
qui quadragenarium Moysi, vel Heliae, vel ipsius Domini
jejunium recte intelligere vult. Bene ipsum
Oraculum, in quo Arca, quae per Cherubin gloriae tegebatur,
XX cubitos longitudinis, latitudinis, altitudinis
<pb n="0883B"/>
habebat, qui numerus perfectionem, ut
diximus, geminae dilectionis insinuat, quia quidquid in hac peregrinatione
pro Deo geritur, totum hoc in illa mansione
patriae perennis, ubi magnificentia ejus continua
bonorum spirituum laudatione sustollitur, in sola
dilectionis amplitudine perficitur. Haec nos, charissimi,
in praesentis festi nostri gaudium de factura
templi pauca ex pluribus fraternitati vestrae exposuisse
libuit, quatenus et miranda terrestris domus
fabrica delectaret audientes, et haec eadem spiritualiter
intellecta mentes nostras ardentius ad amorem
supernae habitationis erigeret. Sed etiam hac modo
exposita dedicatione, ac festivitate subsecuta, ita
Scriptura conclusit <note>(III Reg. VIII, 66)</note>: <hi>Et dimisit
Salomon populos, qui benedicentes Regi profecti sunt
<pb n="0883C"/>
in tabernacula sua, laetantes, et alacri corde super omnibus
bonis quae fecerat Dominus David puero suo, et
Israel populo suo:</hi> Dimittet enim Dominus peracto
<pb n="0884A"/>
redemptionis munere electos suos in aeterna tabernacula
laetantes; non eos utique ulterius a sua praesentia
removebit, sed a discrimine judicii, quod in aere
faciendum, docente Apostolo, novimus <note>(I Thess. IV, 16)</note>, in habitationem Patriae coelestis immittens, ut
pro suis quisque meritis promissam regni coelestis
sedem percipiant. Bene autem dicitur, quod <hi>benedicentes
Regi profecti sunt in tabernacula sua,</hi> quia haec
est nimirum sola occupatio quietissima ac fidelissima
civium supernorum, hymnos gratiarum suo dicere
conditori: hinc enim scriptum est <note>(Ps. LXXXIII, 5)</note>: <hi>Beati qui habitant in domo tua, in saeculum saeculi
laudabunt te:</hi> laetantes in tempore, et alacri corde
super omnibus bonis, quae fecerat Dominus David
servo suo, et Israel populo suo. Laetantes quippe
<pb n="0884B"/>
justi super bonis, quae a Domino accipiunt, tabernacula
introeunt coelestium mansionum, quia quamvis
graves hujus saeculi, quamvis longi fuerint labores,
breve nimirum et leve quidquid aeterna beatitudine
finitur. Unde oportet, Carissimi, ut in aedificatione
Domus Dei unusquisque nostrum exhortando, obsecrando,
increpando, ipse piis actibus desudando,
quantum valet, insistat, ne si quempiam Rex coelestis
nunc desidere in opere sui templi conspexerit, hunc
in tempore futurae dedicationis, magnae suae solemnitatis
reddat exortem. Satagamus mutuo charitatis
auxilio, ut omnes vos alacri corde, et indefessos in
operibus, quae ipse praecepit, inveniens, omnes ad
praemia, quae promisit, perpetuae suae visionis introducat
Jesus Christus Dominus noster, qui vivit et
<pb n="0884C"/>
regnat cum Patre Deus in unitate Spiritus Sancti per
cuncta saecula saeculorum. Amen.
</p>
</div1>
</body>
  </text>
</TEI>