<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber secundus ad Constantium</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.LiSeAdC</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber secundus ad Constantium</head>
<div3>
          <head>1. </head>
<p>
            <pb n="0563D"/> <hi>Hilarius in regis praesentia.</hi> --Non sum nescius,
piissime imperator, ea quae de nonnullis negotiis
ad conscientiae publicae audientiam proferantur,
pro dignitate eorum qui eloquuntur, vel gravia existimari
solere, vel levia: dum distantibus opinionibus,
ambiguam sententiam ad studium intelligentiae
promovet hominis contemptus, aut gratia. Sed mihi
apud te de divina re pia dicturo, nullus vulgatae
consuetudinis metus est: quia, cum sis bonus ac
religiosus, nec vitium judicii apud prudentes religionum,
quid a quo audiat, sed an quae audiat sint
<pb n="0564D"/>
religiosa, dijudicet. Et quia mihi a Deo praesentiae
tuae opportunitas praestita est, nec erga haec quidem
conscientiae meae cessavit officium: ut in eum, quem
apud te habeo de religione sermonem, indignitas
forte aliqua tecum loquentis offendat.</p>
        </div3>
<div3>
          <head>2.</head>
          <p>
 <hi>Galliae Ecclesiis communicat. Exsulat factione.
De sua innocentia securus.</hi> --Episcopus ego sum in
omnium Gallicarum ecclesiarum atque episcoporum
communione, licet in exsilio, permanens, et
Ecclesiae adhuc per presbyteros meos communionem
distribuens. Exsulo autem non crimine, sed factione;
<pb n="0565A"/>
et falsis nuntiis synodi ad te imperatorem pium,
non ob aliquam criminum meorum conscientiam,
per impios homines delatus. Nec levem habeo
querelae meae testem dominum meum religiosum Caesarem
tuum Julianum: qui plus in exsilio meo contumeliae
a malis, quam ego injuriae, pertulit. In
promptu enim sunt pietatis vestrae litterae: falsa autem
eorum omnia, quae in exsilium meum procuraverunt,
non in obscuro sunt. Ipse quoque <note>(Saturninus,
vid. lib. de Synod. n. 2)</note> vel minister, vel
auctor gestorum omnium, intra hanc urbem est.
Circumventum te Augustum, illusumque Caesarem
tuum ea confidens conscientiae meae conditione
patefaciam, ut si indignum aliquid non modo
episcopi sanctitate, sed etiam laici integritate gessisse
<pb n="0565B"/>
docear, non jam sacerdotium per veniam exspectem,
sed intra poenitentiam laici consenescam.</p>
        </div3>
<div3>
          <head>3.</head>
          <p>
 <hi>Audiri rogat exsilii sui auctore praesente. Libelli
hujus causae.</hi> --Haec autem nunc, dignantissime
imperator, arbitrio tuo derelinquo, quatenus et quomodo
me jubes loqui, et ea quae maxime tecum in
tempore hoc agenda sunt prosequor. Dabis quidem
id in praesens instructionis ad causam, ut praesentem
eum, cujus ministerio exsulo, usque ad confessionem
falsorum quae gessit adducam. Sed nihil de eo, nisi
cum jusseris, loquar. Nunc autem, quia mihi
metus est de mundi periculo, de silentii mei reatu,
de judicio Dei, cura autem est de spe, de vita, de
immortalitate non tam mea, quam tua, universorumque.
<pb n="0565C"/>
Quae quia mihi cum plurimis communis est,
haec a me communis spei exspectatio est.</p>
        </div3>
<div3>
          <head>4.</head>
          <p>
 <hi>Constantius optat fidem audire ab episcopis et
non audit. Fides in baptismo jurata. Fides subinde
nova et ideo nulla.</hi> --Recognosce fidem, quam olim,
optime ac religiosissime imperator, ab episcopis optas
audire, et non audis. Dum enim a quibus ea
requiritur, sua scribunt, et non quae Dei sunt
<pb n="0566A"/>
praedicant; orbem aeternum erroris et redeuntis in
se semper certaminis circumtulerunt. Oportuerat
enim, humanae infirmitatis modestia, omne cognitionis
divinae sacramentum illis tantum conscientiae
suae finibus contineri quibus credidit, neque post
confessam et juratam in baptismo fidem <hi>in nomine
Patris et filii et Spiritus sancti,</hi> quidquam aliud vel
ambigere, vel innovare. Sed quorumdam aut praesumptio,
aut facilitas, aut error, apostolicae doctrinae
indemutabilem <emph>545</emph> constitutionem partim
fraudulenter confessa est, partim audacter egressa:
dum in confessione Patris et Filii et Spiritus sancti
veritatem naturalis significationis eludit, ne id
maneret in sensu, quod in regenerationis sacramento
est confitendum. Ob hoc penes quorumdam conscientiam
<pb n="0566B"/>
nec Pater pater, nec Filius filius, nec
Spiritus sanctus spiritus sanctus est. Sub cujus necessitatis
 tamquam improbabili occasione, scribendae
atque innovandae fidei exinde usus inolevit.
Qui post quam nova potius coepit condere, quam
accepta retinere; nec veterata defendit, nec innovata
firmavit: et facta est fides temporum potius quam
Evangeliorum, dum et secundum annos describitur,
et secundum confessionem baptismi non tenetur.
Periculosum nobis admodum atque etiam miserabile
est, tot nunc fides exsistere, quot voluntates; et
tot nobis doctrinas esse, quot mores; et tot causas
blasphemiarum pullulare, quot vitia sunt: dum aut
ita fides scribuntur ut volumus, aut ita ut nolumus
intelliguntur. Et cum, secundum unum Deum
<pb n="0566C"/>
et unum Dominum et unum baptisma, etiam fides
una sit, excedimus ab ea fide quae sola est: et
dum plures fiunt, ad id coeperunt esse, ne ulla sit.</p>
        </div3>
<div3>
          <head>5.</head>
          <p>
 <hi>Unde tot fides scribantur. Fides quater mutata.</hi> 
--Conscii enim nobis invicem sumus, post Nicaeni
conventus synodum, nihil aliud quam fidem scribi.
Dum in verbis pugna est, dum de novitatibus quaestio
est, dum de ambiguis occasio est, dum de
<pb n="0567A"/>
auctoribus querela est, dum de studiis certamen
est, dum in consensu difficultas est, dum alter <emph>546</emph> 
 alteri anathema esse coepit: prope jam nemo
Christi est. Incerto enim doctrinarum vento vagamur:
et aut dum docemus, perturbamus; aut dum
docemur, erramus. Jam vero proximi anni fides,
quid jam de immutatione in se habet? Primum, quae
homousion decernit taceri: sequens rursum, quae
homousion decernit et praedicat: tertium deinceps,
quae usiam simpliciter a patribus praesumptam, per
indulgentiam excusat: postremum quartum, quae
non excusat, sed condemnat. Et quo tandem processum
est? ut neque penes nos, neque penes
quemquam ante nos, sanctum exinde aliquid atque
inviolabile perseveret. De similitudine autem Dei filii
<pb n="0567B"/>
ad Deum patrem quod si miserabilis nostri temporis
fides est, ne non aut ex toto, aut tantum ex
portione sit similis; egregii scilicet arbitri coelestium
sacramentorum, conquisitores invisibilium mysteriorum,
professionibus de fide Dei calumniamur.
Annuas atque menstruas de Deo fides decernimus,
decretis poenitemus, poenitentes defendimus, defensos
anathematizamus; aut in nostris aliena, aut in
alienis nostra damnamus; et mordentes invicem,
jam absumpti sumus ab invicem <note>(Gal. V, 15)</note>.</p>
        </div3>
<div3>
          <head>6.</head>
          <p>
 <hi>Fides evangelica corrumpitur.</hi> --Fides deinde
quaeritur: quasi fides nulla sit. Fides scribenda est <note>(Vid. l. de Syn. n. 63)</note>:
quasi in corde non sit. Regenerati
per fidem, nunc ad fidem docemur, quasi
regeneratio illa sine fide sit. Christum post baptisma
<pb n="0567C"/>
discimus; quasi baptisma aliquod esse possit sine
<pb n="0568A"/>
Christi fide. Emendamus, quasi in Spiritum
sanctum peccasse sit venia. Sed impietatis <emph>547</emph> ipsius
hinc vel praecipue causa perpetua est, quod fidem
apostolicam septuplo proferentes, ipsi tamen
fidem evangelicam nolumus confiteri: dum impietates
nostras nobis in populis multiloquiis defendimus,
et magniloquentiae vanitate aures simplicium
verbis fallentibus illudimus; dum evitamus de Domino
Christo ea credere, quae de se docuit credenda,
et per speciosum pacis nomen in unitatem perfidiae
subrepimus, et sub rejiciendis novitatibus rursum
ipsi novis ad Deum vocibus rebellamus, et sub Scripturarum
vocabulo non scripta mentimur: vagi,
prodigi, impii, dum et manentia demutamus, et accepta
perdimus, et irreligiosa praesumimus.
<pb n="0568B"/>
</p>
        </div3>
<div3>
          <head>7. </head>
          <p>
 <hi>Ad fidem in baptismo confessam redeundum.</hi> --Quod hieme undoso mari observari a navigantibus
maxime tutum est, ut naufragio desaeviente, in portum
ex quo solverant revertantur; vel incautis adolescentibus
convenit, ut cum in tuenda domo
sua, mores paternae observantiae trangressi, profusa
libertate sua usi sunt, jam sub ipso amittendi patrimonii
metu solus illis ad paternam consuetudinem
necessarius et tutus recursus sit: ita inter haec fidei
naufragia, coelestis patrimonii jam pene profligata
haereditate, tutissimum nobis est, primam et solam
evangelicam fidem confessam in baptismo intellectamque
retinere, nec demutare quod solum acceptum
atque auditum habeo bene credere: non ut ea, quae
synodo patrum nostrorum continentur, tamquam irreligiose
<pb n="0568C"/>
et impie scripta damnanda sint, sed quia
<pb n="0569A"/>
per temeritatem humanam usurpantur ad contradictionem,
quod ob hoc sub nomine novitatis Evangelium
negaretur, ut periculose tamquam sub
emendatione innovetur. Quod emendatum est, semper
proficit, ut dum omnis emendatio displicet,
emendationem omnem emendatio consecuta condemnet:
ac si jam, quidquid illud est, non emendatio
aliqua sit emendationis, sed coeperit esse damnatio.</p>
        </div3>
<div3>
          <head>8.</head>
          <p>
 <hi>Audientiam rogat Hilarus, fidem e Scripturis
ostensurus.</hi> --In quantum ego nunc beatae religiosaeque
voluntatis vere te, domine Constanti Imperator,
admiror, fidem tantum secundum ea quae
scripta sunt desiderantem: et merito plane ad illa
ipsa unigeniti Dei eloquia <emph>548</emph> quia festinans, ut
imperatoriae sollicitudinis capax pectus etiam divinorum
dictorum conscientia plenum sit. Hoc qui repudiat,
antichristus est, et qui simulat, anathema
est. Sed unum hoc ego per hanc dignationis tuae
sinceram audientiam rogo, ut praesente synodo <note>(Constantinopolit.)</note>,
quae nunc de fide litigat, pauca me
de Scripturis evangelicis digneris audire, et loquar
tecum verbis Domini mei Jesu Christi, cujus vel
exsul sum, vel sacerdos. Habent enim vasa testea
non ignobiles thesauros: et infirmiora corporum magis
reverenda sunt: et apud nos modo Deum indocti
piscatores locuti sunt. Super humilem et trementem
verba sua, secundum prophetam, Deus respicit <note>(Esai.
LXVI, 2)</note>. Fidem imperator quaeris: audi eam, non
de novis chartulis, sed de Dei libris. Scito et posse
eam in Occidente donari, unde venientes in regno
<pb n="0569C"/>
Dei cum Abraham et Isaac et Jacob recumbent. <note>(Matth. VIII, 11)</note>.
Memento eam non quaestionem
philosophiae esse, sed Evangelii doctrinam. Non tam
mihi autem rogo audientiam, quam tibi atque ecclesiis
Dei. Ego enim penes me habeo fidem, exteriore
non egeo: quod accepi teneo, nec demuto quod Dei
est.</p>
        </div3>
<div3>
          <head>9.</head>
          <p>
 <hi>Scripturas haeretici suas ad partes trahunt.</hi> --Sed memento tamen, neminem haereticorum esse,
qui se nunc non secundum Scripturas praedicare ea,
<pb n="0570A"/>
quibus blasphemat, mentiatur. Hinc enim Marcellus
Verbum Dei cum legit nescit. Hinc Photinus hominem
Jesum Christum cum loquitur ignorat. Hinc et
Sabellius, dum quod <hi>ego et Pater unum sumus <note>(Joan.
X, 30)</note> </hi> non intelligit, sine Deo patre et sine Deo filio
est. Hinc et Montanus per insanas feminas suas
paracletum alium defendit. Hinc et Manichaeus et
Marcion legem odit: quia littera occidit <note>(II Cor. III,
6)</note>, et mundi princeps diabolus est. Omnes Scripturas
sine
 Scripturae sensu loquuntur, et fidem sine fide
praetendunt. Scripturae enim non in legendo sunt,
sed in intelligendo; neque in praevaricatione sunt,
sed in charitate.</p>
        </div3>
<div3>
          <head>10.</head>
          <p>
 <hi>Sermonis, cujus copia rogatur, modus.</hi> --Audi,
rogo, ea quae de Christo sunt scripta: ne sub eis ea
<pb n="0570B"/>
quae non scripta sunt praedicentur. Submitte ad ea,
quae de libris locuturus sum, aures tuas: fidem tuam
ad <emph>549</emph> Deum erigas. Audi quod proficit ad fidem,
ad unitatem, ad aeternitatem. Locuturus tecum sum
cum honore regni et fidei tuae, omnia ad Orientis et
Occidentis pacem proficientia, sub publica conscientia,
sub synodo dissidenti, sub lite famosa.</p>
        </div3>
<div3>
          <head>11.</head>
          <p>
 <hi>Pignus futuri sermonis.</hi> -- Praemitto interim
pignus futuri apud te sermonis mei. Non aliqua ad
scandalum, neque quae extra Evangelium sunt, defendam:
sed intelliges a me in sacramento solius
Dei veri, et quem misit Jesum Christum <note>(Joan. XVII,
3)</note>, praedicari unum Deum patrem ex quo omnia, et
unum Dominum Jesum Christum per quem omnia <note>(I Cor. VIII, 6)</note>,
natum ex Deo, qui est ante tempora
<pb n="0570C"/>
aeterna <note>(II Tim. I, 9)</note>, et erat in principio apud Deum
Deus Verbum <note>(Joan. I, 1)</note>: qui est imago Dei invisibilis <note>(Coloss. I, 15)</note>,
in quo habitat omnis plenitudo
divinitatis corporaliter <note>(Col. II, 9)</note> qui cum <emph>550</emph> in
forma Dei esset, humilians se salutis nostrae causa,
formam servi ex conceptu Spiritus sancti de virgine
accepit, factus obediens usque ad mortem, mortem
autem crucis <note>(Philip. II, 6)</note>: et post resurrectionem
mortis deinde in coelestibus sedens <note>(Ephes. I, 20)</note>,
aderit judex vivorum et mortuorum <note>(Act. X, 42)</note>, et
<pb n="0571A"/>
rex omnium aeternorum saeculorum. Est enim unigenitus
Deus <note>(Joan. I, 18)</note>, et Deus verus, et Deus
magnus, et super omnia Deus <note>(Rom. IX, 5)</note>: et omnis
lingua confitebitur, quia Dominus Jesus Christus in
gloria Dei patris est <note>(Phil. II, 11)</note>. Haec ego in Spiritu
<pb n="0572A"/>
sancto ita credidi, ut ultra hanc de Domino Jesu
Christo fidem non possim doceri: non per haec adimens
patrum fidei religionem, sed secundum regenerationis
meae symbolum, et doctrinae evangelicae
scientiam, ab ea juxta ista non dissonans.

</p>
        </div3>
      </div1>
</body>
  </text>
</TEI>