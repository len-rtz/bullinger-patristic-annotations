<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber primus ad Constantium Augustum</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.LiPrAdC</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber primus ad Constantium Augustum</head>

<pb n="0557"/>
<div3>
          <head>1. </head>
<p>
            <pb n="0557A"/> <hi>Ecclesiae ne a fratribus affligantur. Judices
saeculares ne cognoscant causas clericorum.</hi> --Benignifica
natura tua, domine beatissime Auguste, cum
benigna voluntate concordat. Et quoniam de fonte
paternae pietatis tuae misericordia largiter profluit;
quod rogamus, facile nos impetrare posse confidimus.
Non solum verbis, sed etiam lacrymis deprecamur,
ne diutius catholicae Ecclesiae gravissimis injuriis
afficiantur, et intolerabiles sustineant persecutiones
et contumelias, et quod est nefarium, a
fratribus nostris. Provideat et decernat clementia
tua, ut omnes se ( <hi>abundat</hi> se) ubique judices, quibus
provinciarum administrationes creditae sunt, ad
quos sola cura et sollicitudo publicorum negotiorum
pertinere debet, a religiosa se observantia abstineant:
<pb n="0557B"/>
neque posthac praesumant atque usurpent,
et putent se causas cognoscere clericorum, et innocentes
 homines variis afflictationibus, minis,
violentia, terroribus frangere atque vexare.</p>
        </div3>
<div3>
          <head>2.</head>
          <p>
 <hi>Ne inviti vi subjiciantur heterodoxis. Catholicorum
oppressorum vox, ne rectores locorum haereticis
favorem praestent. Mysteriorum solemnia, et preces pro
rege.</hi> --Intelligit singularis et admirabilis sapientia
tua, non decere, non oportere cogi et compelli invitos
et repugnantes, ut se his subjiciant et addicant
vi oppressi, qui non cessant adulterinae doctrinae
<pb n="0558A"/>
corrupta semina adspergere. Idcirco laboratis, et salutaribus
consiliis rempublicam regitis; excubatis etiam,
et vigilatis: ut omnes quibus imperatis, dulcissima
libertate potiantur. Non alia ratione quae turbata
sunt componi, quae divulsa sunt coerceri possunt;
nisi unusquisque nulla servitutis necessitate adstrictus,
integrum habeat vivendi arbitrium. Certe vox
exclamantium a tua mansuetudine exaudiri debet:
Catholicus sum, nolo esse haereticus; Christianus
sum, non Arianus: et melius mihi in hoc saeculo
mori, quam alicujus privati potentia dominante castam
veritatis virginitatem corrumpere. Aequumque
debet videri sanctitati tuae, gloriosissime Auguste,
ut qui timent Dominum Deum et divinum judicium,
non polluantur aut contaminentur exsecrandis blasphemiis;
<pb n="0558B"/>
sed habeant potestatem, ut eos sequantur
episcopos et praepositos, qui et inviolata conservant
foedera charitatis, et cupiunt perpetuam et sinceram
habere pacem. Nec fieri potest, nec ratio patitur, ut
repugnantia congruant, dissimilia conglutinentur,
vera et falsa misceantur, lux et tenebrae confundantur,
dies quoque et nox habeant aliquam conjunctionem.
Si igitur, quod sine dubitatione et speramus et
credimus, haec permovent non insitam, sed ingenitam
tuam bonitatem; praecipe ut non studium, non gratiam,
non favorem, locorum Rectores gravissimis
<pb n="0559A"/>
haereticis praestent. Permittat lenitas tua populis, ut
quos voluerint <note>(mss. volunt)</note>, quos putaverint, quos
delegerint, audiant docentes, et divina mysteriorum
solemnia concelebrent, <emph>537</emph> et pro incolumitate
et beatitudine tua offerant preces.</p>
        </div3>
<div3>
          <head>3.</head>
          <p>
 <hi>Suspicio seditionis eximitur. Arianorum astus.</hi> --Non quisquam perversus aut invidus maligna loquatur:
nulla quidem suspicio est non modo seditionis,
sed nec asperae obmurmurationis. Quieta sunt
omnia, et verecunda. Et nunc, qui Ariana et pestifera
contagione inquinati sunt, non cessant ore impio
et sacrilego animo evangeliorum sinceritatem
corrumpere, et rectam apostolorum regulam depravere.
Divinos prophetas non intelligunt. Callidi
et astuti artificio quodam utuntur, ut inclusam
<pb n="0559B"/>
perniciosam corruptelam inquisitorum verborum velamine
contegant, et non prius venenatum virus effundant,
quam simplices et innocentes sub praetextu
nominis Christiani raptos atque irretitos, ne soli
pereant, participes horrendi criminis sui reos faciant.</p>
        </div3>
<div3>
          <head>4.</head>
          <p>
 <hi>Sacerdotes pii ad suas sedes remeent.</hi> --Et hoc
obsecramus pietatem tuam, ut eos, qui adhuc (egregii
videlicet sacerdotes, qui tanti nominis praepollent
dignitate), aut in exsilio, aut in desertis locis
tenentur, jubeas ad sedes suas remeare: ut ubique
grata libertas sit, et jucunda laetitia.
<pb n="0560A"/>
</p>
        </div3>
<div3>
          <head>5. </head>
          <p>
 <hi>Ariana haeresis novella.</hi> --Quis non videt, quis
non intelligit? Post quadringentos fere annos, post
quam Dei unigenitus Filius humano generi pereunti
subvenire dignatus est, quasi ante non apostoli, non
post eorum martyria et excessus fuerint Christiani,
novella nunc et teterrima lues, non corrupti aeris,
sed exsecrandorum blasphemorum, Ariana effusa
est. <emph>538</emph> Ita illi, qui ante crediderunt, inanem
spem immortalitatis habuerunt? Nuper didicimus
commenta haec fuisse inventa et a duobus Eusebiis
et a Narcisso et a Theodoro et ab Stephano
et Acacio et Menophanto, et imperitis atque improbis
duobus adolescentibus Ursacio et Valente:
 quorum epistolae proferuntur, et idoneis testibus
etiam convincuntur, qui eos magis oblatrantes quam
<pb n="0560B"/>
disputantes audierunt. Quibus qui communionem
suam imprudenter et incaute commiscent, quia sunt
socii scelerum, participes criminum necesse est
 etiam eos, qui jam in hoc saeculo abjecti sunt et
abdicati, cum advenerit dies judicii, pati supplicia
sempiterna.</p>
        </div3>
<div3>
          <head>6.</head>
          <p>
 <hi>Litterae et legatio post absolutionem Athanasii.
Arianorum crudelitas.</hi> --Jam nemini dubium est,
 cujuscemodi curam in absolutionem Athanasii,
sancti illi viri receperint: ut post synodi sententias,
quas, pro sacerdotalis judicii reverentia, fas fuerat
<pb n="0561A"/>
sacerdotali vel ecclesiastica conscientia contineri,
scribi ad regem, legationemque instrui oportuerit.
Sed quid aliud his litteris, quam libertatem fidei et
contagionem Ariani nominis deprecantur, orantque
vincula, carceres, tribunalia, et omnem illum feralem
habitum, novas etiam in reos quaestiones inhiberi?
Deus cognitionem sui docuit potius, quam exegit: et
operationum coelestium admiratione praeceptis suis
concilians auctoritatem, coactam confitendi se adspernatus
est voluntatem. Si ad fidem veram istius
modi vis adhiberetur; episcopalis <emph>539</emph> doctrina obviam
pergeret, diceretque: Deus universitatis est
Dominus, obsequio non eget necessario, non requirit
coactam confessionem. Non fallendus est, sed
promerendus. Nostra potius, non sua causa venerandus
<pb n="0561B"/>
est. Non possum nisi volentem recipere, nisi
orantem audire, nisi profitentem signare. Simplicitate
quaerendus est, confessione discendus est, charitate
amandus est, timore venerandus est, voluntatis
probitate retinendus est. At vero quid istud est, quod
sacerdotes timere Deum vinculis coguntur, poenis
jubentur? Sacerdotes carceribus continentur, plebs
in custodia catenati ordinis constricta disponitur,
virgines nudantur ad poenam, et sacrata Deo corpora,
 publico exposita conspectui, ad fructum
spectaculi et quaestionis aptantur. Cogunt nempe, non
ut Christiani omnes sint, sed ut Ariani: et confessam
in Deo fidem ad consortium piaculi sui scelere
compellunt. Auctoritate etiam nominis sui in
errorem Imperatorem transducunt: rectum affirmantes,
<pb n="0561C"/>
ut sub specie timoris Dei, in hac perversitate
subditos sibi tradant. Quaestiones poscunt, judiciorum
subsidia desiderant, auctoritatem regiam implorant:
et nec sic perversitatem sceleris sui erubescunt,
extorquere conniventiam plebium nec
cogendi jure potuerunt.</p>
        </div3>
<div3>
          <head>7.</head>
          <p>
 <hi>Judicialis forma in causa Athanasii non servata.</hi> 
--Haec si de veteribus chartulis prolata aetatis nostrae
tempus instruerent; ambigendum, ut opinor,
tantis de rebus fuisset. Et cum ab aliis quibusque
<pb n="0562A"/>
pronuntiari posceretur reus; quaereretur in fidem
litterarum, in judicum vitam, in accusatorum fidem,
in ipsius quoque hominis mores atque actus. Moveret
enim absolutionem ejus Arianorum juncta damnatio:
magnique periculi esset, judicium simul cum
reatus et innocentiae non suscepta rursum inquisitione
dissolvere: totaque in patrocinium suum,
cum fidei doctrina, auctoritas sibi antiquitatis assisteret.
At cum ipsi, qui tunc Ariani haeretici damnati
sunt, rem exagitent, turbent <emph>540</emph> omnia, omnesque
ex potestate et ambitione corrumpant, et Athanasius
si fuit, esse adhuc reus potest; testes loquantur, videant
judices, fidei doctrina praeceptis evangelicis
atque apostolicis eluceat: quae obtusio intelligentiae
est? quae cordis hebetudo? quae oblivio spei? qu
<pb n="0562B"/>
amor scelerum? quod odium veritatis? in damnatorum
favorem, Dei amorem transducunt.</p>
        </div3>
<div3>
          <head>8.</head>
          <p>
 <hi>Eusebii Vercellensis injusta damnatio.</hi> --Venio
nunc ad id, quod recens gestum est, in quo se etiam
professio sceleris in secreto artis suae dedignata
est continere. Eusebius Vercellensis episcopus est
vir omni vita Deo serviens. Hic post Arelatensem
synodum, cum Paulinus episcopus tantis istorum
sceleribus contraisset <note>(Arelate an. 353)</note>, venire Mediolanum
praecipitur <note>(an. 355)</note>. Collecta jam illic malignantium
synagoga, decem diebus ad Ecclesiam est
vetitus accedere, dum adversus tam sanctum virum
 malitia se perversa consumit. Suppuratis deinde
consiliis omnibus, ubi libitum est, advocatur. Adest
una cum Romanis clericis <note>(Hilario diac. et Pancratio)</note>,
<pb n="0562C"/>
et Lucifero Sardiniae episcopo. Conventus
ut in Athanasium subscriberet, ait, De sacerdotali
fide prius debere constare; compertos sibi quosdam
ex his, qui adessent, haeretica labe pollutos. Expositam
fidem apud Nicaeam, cujus superius meminimus,
posuit in medio: spondens omnia se, quae postularent
esse facturum, si fidei professionem scripsissent.
Dionysius Mediolanensis Episcopus chartam
primus accepit: ubi profiteri scribendo coepit, Valens
calamum et chartam e manibus ejus violenter extorsit,
<pb n="0563A"/>
clamans non posse fieri, ut aliquid inde gereretur.
Res post clamorem multum deducta in conscientiam
plebis est: gravis omnium dolor ortus
est, impugnata est a sacerdotibus fides. Verentes
igitur illi populi judicium, e Dominico ad palatium
<pb n="0564A"/>
transeunt. Cujusmodi sententiam in Eusebium longe
ante, quam ecclesiam ingrederetur, scripserint:
de se loquitur ipsa sententia.

</p>
        </div3>
      </div1>
</body>
  </text>
</TEI>