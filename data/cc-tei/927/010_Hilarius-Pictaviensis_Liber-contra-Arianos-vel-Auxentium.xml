<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Liber contra Arianos vel Auxentium</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.LiCoArV</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	
<div1>
        <head>Liber contra Arianos vel Auxentium</head>

<p divs_removed="true">Dilectissimis fratribus in fide paterna manentibus,
et Arianam haeresim detestantibus, episcopis, et
<pb n="0609C"/>
omnibus plebibus, Hilarius conservus vester in
Domino aeternam salutem.

        </p>
        <div3 moved_from_p="true">
            <head>1.</head>
          <p>
 <hi>Pacem veram frustra tentat Hilarius componere.</hi> --Speciosum quidem nomen est pacis, et
pulcra est opinio unitatis: sed quis ambigat eam
solam Ecclesiae atque Evangeliorum unitatem pacem
esse, quae Christi est? Quam ad Apostolos post
passionis suae gloriam est locutus <note>(Joan. XX, 19)</note>,
quam ad aeterni mandati sui pignus commendavit
 abiturus, hanc nos, Fratres dilectissimi,
et amissam quaerere, et turbatam componere, et
repertam tenere curavimus. Sed hujus ipsius nos
fieri vel participes vel auctores, nec temporis nostri
peccata meruerunt, nec imminentis antichristi praevii
ministrique sunt passi: qui pace sua, id est, impietatis
suae unitate se jactant, agentes se non ut episcopos
<pb n="0609D"/>
Christi, sed antichristi sacerdotes.</p>
        </div3>
<div3>
          <head>2.</head>
          <p>
 <hi>Antichristi plures.</hi> --Ac ne maledicis verborum
in eos uti conviciis arguamur, causam perditionis
<pb n="0610C"/>
publicae, ne cuiquam ignorata sit, non
tacemus. Antichristos plures esse, etiam apostolo
Joanne praedicante, cognovimus <note>(I Joan. II, 18)</note>.
Quisquis enim Christum, qualis ab apostolis est
praedicatus, negavit, antichristus est. Nominis antichristi
proprietas est, Christo esse contrarium. Hoc
nunc sub opinione falsae pietatis efficitur, hoc sub
specie praedicationis evangelicae laboratur, ut Dominus
Jesus Christus, dum praedicari creditur, denegetur.</p>
        </div3>
<div3>
          <head>3.</head>
          <p>
 <hi>Ecclesia subsidiis humanis fundata non fuit.</hi> --Ac primum miserari licet nostrae aetatis laborem,
et praesentium temporum stultas opiniones congemiscere,
quibus patrocinari Deo humana creduntur, et
ad tuendam Christi Ecclesiam ambitione saeculari
<note>( <hi>Ms. Carn.</hi> saeculi)</note> laboratur. Oro vos, episcopi
qui hoc esse vos creditis, quibusnam suffragiis ad
<pb n="0610D"/>
praedicandum Evangelium apostoli usi sunt? quibus
<pb n="0611A"/>
adjuti potestatibus Christum praedicaverunt, gentesque
fere omnes ex idolis ad Deum transtulerunt?
Anne aliquam sibi assumebant e palatio dignitatem,
hymnum Deo in carcere inter catenas et post
flagella cantantes; edictisque regis Paulus, cum in
theatro spectaculum ipse esset, Christo Ecclesiam
congregabat? Nerone se, credo, aut Vespasiano,
aut Decio patrocinantibus tuebatur? quorum in
nos odiis confessio divinae praedicationis effloruit.
Illi manu atque opere se alentes, intra coenacula
secretaque coeuntes, vicos et castella gentesque
fere omnes terra ac mari contra senatusconsulta et
regum edicta peragrantes, claves, credo, regni coelorum
non habebant? Aut non manifesta se tum Dei
virtus contra odia humana porrexit, cum tanto
<pb n="0611B"/>
magis Christus praedicaretur, quanto magis praedicari
inhiberetur?</p>
        </div3>
<div3>
          <head>4.</head>
          <p>
 <hi>Fidei vis illata improbatur.</hi> --At nunc, proh
dolor! divinam fidem suffragia terrena commendant,
inopsque virtutis <emph>595</emph> suae Christus, dum ambitio
nomini suo conciliatur, arguitur. Terret exsiliis et carceribus
Ecclesia: credique sibi cogit, quae exsiliis et
carceribus est credita. Pendet ad dignationem
communicantium, quae persequentium est consecrata
terrore. Fugat sacerdotes, quae fugatis est sacerdotibus
propagata. Diligi se gloriatur a mundo, quae
Christi esse non potuit, nisi eam mundus odisset.
Haec de comparatione traditae nobis olim Ecclesiae,
nuncque deperditae, res ipsa quae in oculis omnium
est atque ore, clamavit.
<pb n="0611C"/>
</p>
        </div3>
<div3>
          <head>5. </head>
          <p>
<hi>Antichristi tempus jam adesse.</hi> --Quid autem
illud sit, quod ignorandum ultra non sit breviter
exponam. Secundum placitam Deo plenitudinem
coarctata sunt tempora. Circumscripta enim
ratio eorum coelestibus libris docetur: ac necesse
est in ipsam nos aetatem antichristi incidisse,
cujus, secundum Apostolum <note>(II Cor. XI, 14)</note>, ministris
<pb n="0612A"/>
in lucis se angelum transformantibus, ab omnium
fere sensu et conscientia is qui est Christus
aboletur. Ut enim erroris affirmatio certa sit, incerta
 veri opinio antefertur: sitque antichristo
jam pervium, Christum eum esse se fallere, de
quo nunc usque dissensum sit. Hinc illae variae opiniones,
hinc sub unius Christi fide praedicatio
plurimorum, hinc nuper Arii spiritus ex angelo diaboli
in lucis angelum transfiguratus: cujus haereditas
 omnis ad Valentem, Ursacium, Auxentium,
Germinium, Gaium successit atque defluxit. Nam
ipsi nunc Christum novum, per quem antichristus
subreperet, intulerunt.</p>
        </div3>
<div3>
          <head>6.</head>
          <p>
 <hi>Auxentii, Valentis, </hi> etc., <hi>de Christo opiniones.
Plebi nondum nocet haeresis latens.</hi> --Volunt enim hunc
<pb n="0612B"/>
suum Christum non ejus divinitatis esse cujus et Pater
est; sed esse potentem et praestantem caeteris aliis <emph>596</emph> 
 creaturis creaturam, eumque per voluntatem
Dei ex nihilo substitisse: et eum ante omnia quidem
saecula, et ante omne omnino tempus natum ex Deo
Deum esse; sed non ex substantia Dei esse, neque
divinae in eo nativitatis, majestatisque ejus, quae Dei
est intelligendam veritatem; ne quam verus sit Deus
qui pater est, tam verus sit Deus qui filius est: ut id,
quod unum esse Filius et Pater in Evangeliis praedicantur <note>(Joan. X, 30)</note>,
in voluntatis tantum sit et charitatis
societate, non in divinitatis veritate. Quae si in Filio
non eadem est ipsa illa quae Dei est, ut in confessione
fidei Deus unus sit; cur Deum Filium, cur ante
tempora et saecula confitentur, nisi quia Dei nomen
<pb n="0612C"/>
sancto cuique per indulgentiam aeternitatis est
destinatum? Aut regenerati omnes non vere Dei filii
sunt, aut angeli omnes, per Christum utique conditi,
non ante omnia tempora et ante omnia omnino
saecula sunt creati? Verum ad antichristum minori
invidia introducendum, miserisque credendum, tribuunt
Christo Dei nomen; quia hoc et hominibus
<pb n="0613A"/>
sit tributum: fatentur vere Dei filium; quia sacramento
baptismi vere Dei filius unusquisque perficitur:
ante tempora et saecula confitentur; quod de
angelis atque diabolo est non negandum. Ita Domino
Christo sola illa tribuuntur, quae sunt vel angelorum
propria, vel nostra. Caeterum, quod Deo Christo
legitimum et verum est, Christus Deus verus, id est,
eadem esse Filii quae Patris divinitas denegatur. Et
hujus quidem usque adhuc impietatis fraude
perficitur, ut jam sub antichristi sacerdotibus Christi
populus non occidat, dum hoc putant illi fidei
esse, quod vocis est. Audiunt Deum Christum; <emph>597</emph> 
putant esse quod dicitur. Audiunt filium Dei; putant
in Dei nativitate inesse Dei veritatem. Audiunt ante
tempora; putant idipsum ante tempora esse, quod
<pb n="0613B"/>
semper est. Sanctiores aures plebis, quam corda
sunt sacerdotum. Si Deum verum Ariani praedicant
Christum, Deum sine fraude confessi sunt: quod si
Deum dicunt, et negant verum; tribuunt nomen, et
adimunt veritatem.</p>
        </div3>
<div3>
          <head>7.</head>
          <p>
 <hi>Hilarii cum Auxentio Mediolani gesta. Auxentius
consubstantialitatem confitetur.</hi> --Quamquam
igitur impiissimis eorum blasphemiis plenae omnes
 ecclesiarum chartae, plenique jam libri
sint: quid proxime tamen acciderit, non tacendum
est. Cum edicto gravi sanctus <note>( <hi>Carn. ms.</hi> sanctissimus)</note>
rex perturbari ecclesiam Mediolanensium, quae
Deum verum Christum et unius cum Patre divinitatis
et substantiae confitetur, sub unitatis specie et voluntate
jussisset; etiam importuna interpellatione suggessi,
<pb n="0613C"/>
Auxentium blasphemum esse, et omnino hostem
Christi habendum: idque adjeci, eum aliter credere,
quam rex ipse, aut alii omnes haberent. Quibus
 rex permotus; audiri nos a Quaestore et
<pb n="0614A"/>
Magistro praecepit, considentibus una nobiscum episcopis
fere decem. Primumque, ut in foro solet, de
persona calumniatus est, damnatum quondam me
a Saturnino, audiri ut episcopum non oportere. Non
est nunc temporis, quid ad haec responsum sit, enarrare:
sed qui tum audiebant, de fide potius, ut regi
placuerat, agitandum esse decernunt. Cumque jam
in arcto esset negandi periculum; credere se
Auxentius Christum Deum verum, et unius cum Deo
patre divinitatis et substantiae est professus. Placuit
igitur hoc scribi, et ne memoriis audientium quae
dicta essent elaberentur, continuo libellum regi per
Quaestorem offero, quo quid convenisset, contineretur:
et ne quid mentiri arguar, ejusdem exempla
subjeci. Placet omnibus Auxentium haec ipsa profiteri
<pb n="0614B"/>
frequenter: qui ut ipsum scriberet, est coactus.
Qui diu consilia sua versans, callidissime fidem regis
eludit: dat scripturam stylo antichristi compositam.</p>
        </div3>
<div3>
          <head>8.</head>
          <p>
 <hi>Scripto eludit fidem quam confessus erat.</hi> --Nam
primum ea, quae Nicaeae Thraciae omnium impietas
resolvisset, sancta <emph>598</emph> esse testatur: vim scilicet
illatam episcopis, fidem esse verae confessionis
affirmans. Negat quoque se scire Arium: cum in
Alexandria in Ariana ecclesia, cui Gregorius
praeerat, presbyter esse coepisset. Sed de Ariminensi
synodo, quae ab omnibus est religiose dissoluta,
nihil dicamus: tantum diaboli commenta pandenda
sunt. Cum placuisset igitur scribi Deum verum esse
Christum, et unius cum patre divinitatis atque substantiae
esse: ponitur talis ab eo, ut a callidissimo
<pb n="0614C"/>
diabolo, sententia, quae significaret Christum <hi>ante
omnia tempora natum Deum verum filium:</hi> ut secundum
Arianos <hi>veritas</hi> ad filium, non ad Deum referretur.
Et ut longe major differentia hujus significationis
<pb n="0615A"/>
exsisteret, subjicitur, <hi>Ex vero Deo Patre:</hi> ut in
Patre veritas Dei esset, in Christo veritas tantum filii
scriberetur. Dehinc procedente sermone, una ab
Auxentio divinitas praedicatur, et in ea non confitetur
et Filium: ut in solo Patre, non etiam in Filio,
esset sola una divinitas.</p>
        </div3>
<div3>
          <head>9.</head>
          <p>
 <hi>Quasi recte sentiens divulgatur. Hilarius fraudem
retegens jubetur exire.</hi> --Spargitur vero per populos
Auxentium verum Deum Christum, et unius cum
Patre divinitatis ac substantiae scripsisse, neque ab
expositae per me fidei dissidere sententia: post quae
ad communionem ejus rex pro fidei sinceritate advenit.
Sed cum hoc mysterium impietatis diu occultatum
jam non taceretur, diceremque fingi omnia,
fidem denegari, Deum atque homines illudi; jubeor
<pb n="0615B"/>
de Mediolano proficisci, cum consistendi mihi in ea
invito rege nulla esset libertas.</p>
        </div3>
<div3>
          <head>10.</head>
          <p>
 Haec igitur, Fratres, quibus Dei judicium in
metu est, ita gesta esse significo. Auxentius quod
negare timuit, noluit confiteri: nam expositionis ipsius
exempla subjeci. Si idem scripsit, arguite fallentem:
si vero aliud <note>( <hi>Ms. Carn.</hi> aliter)</note> scripsit
quam professus est, intelligite jam Christum per
eum alium, id est, antichristum praedicari. Lusit quidem
ille verbis, quibus possit fallere et electos; sed
patet impietatis tantae professio.</p>
        </div3>
<div3>
          <head>11.</head>
          <p>
 <hi>Auxentii perfidia exponitur.</hi> --Negat se duos
deos praedicare, quia non duo patres sunt. Quis secundum
haec non videt, unius Dei confessionem idcirco
tantum Patri propriam esse, quia solus esset?
<pb n="0615C"/> <emph>599</emph> 
 Unde et ille satanae stylus exstitit: <hi>Novimus
unum solum verum Deum patrem.</hi> Et post malevolas
significationes, <hi>Similem,</hi> inquit, <hi>secundum Scripturas
Filium genitori suo patri.</hi> Si usquam in sanctis voluminibus
hoc scriptum est, habet innocentiae professionem.
Si vero veritate divinitatis Filius et Pater
unum sunt, quid similitudinis imperfecta opinio
antefertur? Imago quidem Dei Christus est <note>(Vid. lib.
in Constant. n. 20)</note>: sed et hominem imaginem Dei
esse non dubium est, cum ad imaginem et similitudinem
Dei Adam factus sit. Quid tu, haeres Arii,
Christo tantum nostra concedis? Quid Regem, quid
Comites, quid Dei Ecclesiam, patris tui, id est, satanae
<pb n="0616A"/>
arte circumvenis? Christum Deum dicis: quid
fallis in nomine? Nega Moysen Pharaoni deum dictum <note>(Exod. VII, 1)</note>.
Christum filium et primogenitum
Dei loqueris: nega primogenitum filium Israel
Deo esse <note>(Esai. I, 2)</note>. Christum ante tempora natum
asseris <note>(Vid. l. XII de Trin. n. 35)</note>: et creatum nega
diabolum ante tempora et saecula substitisse. Christum
similem Patri memoras: nega ad imaginem et
similitudinem Dei hominem esse coepisse. Solum
Christo quod est denegas, ne Deus verus et unius
cum Patre divinitatis atque substantiae sit. Et solitus
es una cum magistris tuis me haereticum arguere:
expone, quibus potes litteris, impietatis meae
causam, et blasphemiarum mearum titulum propone.
Mihi autem antichristus est ille, qui unius divinitatis
<pb n="0616B"/>
esse Filium cum Patre non confitetur: quique non
ita unum verum Deum Patrem praedicat, ut veritas
quoque divinitatis non intelligatur in Filio. Si unius
divinitatis Christus et Deus sunt, cur hoc non simpliciter
scripsisti? Si tibi non sunt, cur hoc non simpliciter
denegasti?</p>
        </div3>
<div3>
          <head>12.</head>
          <p>
 <hi>Ecclesiae parietum ne nimius sit amor.</hi> --Arcanum
igitur tam pestiferi mysterii optassem, Fratres,
ipse potius quam per litteras revelare, et omnes
blasphemias Auxentii verbis singulis explicare.
Verum quia id non licet, saltem unusquisque quod
sibi liceat intelligat. Multa alia proferre Ecclesiae me
pudor inhibet, et committere epistolae Arianorum
blasphemiarum dedecora pertimesco. Unum moneo:
cavete antichristum <emph>600:</emph> male enim vos parietum
<pb n="0616C"/>
amor cepit, male Ecclesiam Dei in tectis aedificiisque
veneramini, male sub his pacis nomen ingeritis <note>(haec
citat Facundus, Spicil. t. III, p. 118)</note>. Anne ambiguum
est, in his antichristum esse sessurum? Montes
mihi, et sylvae, et lacus, et carceres, et voragines
sunt tutiores: in his enim prophetae, aut manentes,
aut demersi, Dei spiritu prophetabant. Absistite itaque
ab Auxentio satanae angelo, hoste Christi, vastatore
perdito, fidei negatore: quam sic est regi professus,
ut falleret; sic fefellit, ut blasphemaret. Congreget
nunc ille quas volet in me synodos, et haereticum
me, ut saepe jam fecit, publico titulo proscribat,
et quantam volet iram in me potentium moliatur:
<pb n="0617A"/>
mihi certe ille numquam aliud quam diabolus
erit, quia Arianus est: neque pax aliquorum umquam
optabitur, nisi eorum, qui secundum patrum
nostrorum apud Nicaeam tractatum, anathematizatis
Arianis, Christum Deum verum praedicabunt.
</p>
          <p>
            <emph> EXEMPLUM BLASPHEMIAE AUXENTII.</emph>
          </p>
<p>Beatissimis et gloriosissimis imperatoribus Valentiniano
et Valenti Augustis, Auxentius episcopus
ecclesiae catholicae Mediolanensium.</p>
        </div3>
<div3>
          <head>13.</head>
          <p>
 <hi>Auxentius haereticus appellatus.</hi> -- « Ego quidem,
piissimi Imperatores, aestimo non oportere sexcentorum
episcoporum unitatem post tantos labores
ex contentione paucorum hominum refricari ab
abjectis ante annos decem, sicut et scripta manifestant.
<pb n="0617B"/>
Sed si aliqui ex plebe, qui numquam communicaverant,
nec his qui ante me fuerunt episcopis, nunc
amplius excitati ab Hilario et Eusebio, perturbantes
quosdam, haereticum me vocaverunt: jussit vero
pietas vestra cognoscere de his viros laudabiles,
Quaestorem et Magistrum: et sicut praedixi, non eos
personam habere accusatorum aut judicare qui semel
depositi sunt (dico autem Hilarium et qui ei consentiunt):
tamen obediens Serenitati vestrae, <emph>601</emph> processi
manifestare falsa dicentibus, et blasphemantibus,
et vocantibus me Arianum, et quasi non
confitentem Christum filium Dei Deum esse.</p>
        </div3>
<div3>
          <head>14.</head>
          <p>
 <hi>Fidem suam exponit.</hi> -- « Exposui amicis
pietatis vestrae meam confessionem, primum satisfaciens,
quia numquam scivi Arium, non vidi oculis,
non cognovi ejus doctrinam: sed ex infantia,
<pb n="0617C"/>
quemadmodum doctus sum, sicut accepi de sanctis
Scripturis, credidi, et credo in unum solum verum
Deum patrem omnipotentem, invisibilem, impassibilem,
immortalem: et in filium ejus unigenitum Dominum
nostrum Jesum Christum, ante omnia saecula
et ante omne principium natum ex Patre DEUM
 VERUM FILIUM ex vero Deo patre, secundum quod
<pb n="0618A"/>
scriptum est in Evangelio: <hi>Haec est autem vita aeterna,
ut cognoscant te solum verum Deum, et quem misisti
Jesum Christum <note>(Joan. XVII, 3)</note>
          </hi>. Per ipsum enim
omnia facta sunt, visibilia et invisibilia. Qui descendit
de coelis voluntate Patris propter nostram salutem,
natus de Spiritu sancto et Maria Virgine secundum
carnem, sicut scriptum est, et crucifixum sub
Pontio Pilato, sepultum, tertia die resurrexisse, adscendisse
in coelis, sedere ad dexteram Patris, venturum
judicare vivos et mortuos. Et in Spiritum
sanctum paracletum, quem misit Dominus et Deus
noster salvator Jesus <emph>602</emph> Christus discipulis, Spiritum
veritatis. Sic credidi, et credo, sicuti et adscendens
in coelos unicus filius Dei tradidit discipulis, dicens: <hi>Euntes docete omnes gentes, baptizantes eos in
<pb n="0618B"/>
nomine Patris et Filii et Spiritus sancti 
 <note>(Matth. XXVIII,
19)</note>
          </hi>.</p>
        </div3>
<div3>
          <head>15.</head>
          <p>
 <hi>Ariminensi fidei adhaeret.</hi> -- « Duos autem deos
numquam praedicavi: nec enim sunt duo patres, ut
duo dii dicantur, nec duo filii; sed unus filius ex uno
patre, solus a solo, Deus ex Deo, sicut scriptum est: <hi>Unus Pater Deus ex quo omnia, et unus Dominus
Jesus Christus per quem omnia 
 <note>(I Cor. VIII, 6)</note>
          </hi>: propter
quod et unam deitatem praedicamus. Omnes ergo
haereses, quae adversus catholicam fidem veniunt,
semper quidem congregati episcopi catholici condemnaverunt
et anathematizaverunt, specialiter autem
convenientes Arimino, et inde condemnavimus.
Catholicam autem et Evangeliorum, quam tradiderunt
Apostoli, hanc fideliter custodivimus. Ut autem
<pb n="0618C"/>
pietas vestra verius cognosceret ea, quae gesta sunt
in concilio Ariminensi, transmisi, et peto ut ea libenter
legi praecipiatis: sic enim cognoscet Serenitas
vestra, quia qui jam dudum depositi sunt, hoc
est, Hilarius et Eusebius, contendunt ubique schismata
facere. Quae enim bene de sanctis Scripturis
catholicae fidei exposita sunt, pietas vestra pervidet
haec retractari non oportere. » 

</p>
        </div3>
      </div1>
</body>
  </text>
</TEI>