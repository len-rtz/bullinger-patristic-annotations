<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De Trinitate</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.DeTri2</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head> <emph>1</emph> LIBER PRIMUS.</head>

<pb n="0025C"/>
<p divs_removed="true"> <hi>In quo Hilarius, positis philosophorum de beatitudine
ac de Deo sententiis, e Scripturis tum veteribus, tum
maxime ex Joannis Evangelio veriorem ac sublimiorem
Dei notitiam, certioremque immortalitatis spem
nobis praeberi declarat. Deinde ex parta Scripturis
Dei cognitione observat summam illius majestatem
humani ingenii vires superare, nec attingi posse nisi
fide; hincque natas haereses, quod infinitatem illius
intra sensus sui finem concludere voluerint. Duas
praesertim, Arianam videlicet et Sabellianam, impugnandas
proponit. Denique quo animo sacra Dei
verba legi debeant, quave ratione quod ipse de Deo
locuturus est excipi velit, lectore praemonito, librorum
suorum ordinem et argumenta praemittit, huncque
<pb n="0025D"/>
humillima ac fide plena ad Deum prece concludit.</hi> 

        </p>
        <div3 moved_from_p="true">
            <head>1.</head>
          <p>
 <hi>In otio et opulentia non est nisi beluina felicitas.</hi> 
--Circumspicienti mihi proprium humanae vitae
ac religiosum officium, quod vel a natura manans, vel
a prudentum studiis profectum, dignum aliquid hoc
concesso sibi ad intelligentiam divino munere obtineret,
multa quidem aderant, quae opinione communi
<pb n="0026C"/>
efficere utilem atque optandam vitam videbantur,
maximeque ea quae et nunc et semper antea
potissima inter mortales habentur, otium simul atque
opulentia, quod aliud sine altero mali potius
materies, quam boni esset occasio; quia et quies
inops prope quoddam vitae ipsius intelligatur esse
exsilium, et opulens inquietudo <emph>2</emph> tanto plus calamitatis
afferat, quanto majore indignitate his caretur,
quae maxime et optata et quaesita sunt ad utendum.
Atque haec quidem quamquam in se summa atque optima
vitae blandimenta contineant, tamen non multum
videntur a consuetudine esse beluinae oblectationis
aliena: quibus in saltuosa loca ac maxime pabulis
laeta evagantibus, adsit et securitas a labore,
et satietas ex pascuis. Nam si hic optimus et absolutissimus
<pb n="0026D"/>
vitae humanae usus existimabitur, quiescere
et abundare; necesse est hunc eumdem, secundum
sui cujusque generis sensum, nobis atque universis
rationis expertibus beluis esse communem: quibus
omnibus, natura ipsa in summa rerum copia et securitate
famulante, sine cura habendi copia redundat
utendi.</p>
        </div3>
<div3>
          <head>2.</head>
          <p>
 <hi>Ad alia natos se senserunt plerique homines.</hi> --Ac mihi plerique mortalium non ob <emph>3</emph> aliam quidem
<pb n="0027A"/>
causam hanc ineptae ac beluinae vitae consuetudinem
et respuisse a se, et coarguisse in aliis videntur, quam
quod, natura ipsa auctore impulsi, indignum homine
esse existimaverunt, in officium se ventris tantum et
inertiae natos arbitrari; et in hanc vitam non ob
aliqua praeclari facinoris aut bonae artis studia esse
deductos, aut hanc ipsam vitam non ad aliquem profectum
esse aeternitatis indultam quam profecto
non ambigeretur munus Dei non esse reputandum,
cum tantis afflictata angoribus, et tot molestiis
impedita, sese ipsa atque intra se a pueritiae ignoratione
usque ad senectutis deliramenta consumeret):
et idcirco ad aliquas se patientiae et continentiae et
placabilitatis virtutes et doctrina et opere transtulisse,
quod bene agere atque intelligere, id demum
<pb n="0027B"/>
bene vivere esse opinabantur: vitam autem non ad
mortem tantum ab immortali Deo tribui existimandam;
cum boni largitoris non esse intelligeretur,
vivendi jucundissimum sensum ad tristissimum metum
tribuisse moriendi.</p>
        </div3>
<div3>
          <head>3.</head>
          <p>
 <hi>In Dei cognitionem ardet Hilarius.</hi> --Et quamquam
non ineptam hanc eorum esse sententiam atque
inutilem existimarem, conscientiam ab omni culpa
liberam conservare, et omnes humanae vitae molestias
vel providere prudenter, vel vitare consulte,
vel ferre patienter: tamen hi ipsi non satis mihi
idonei ad bene beateque vivendum auctores videbantur,
communia tantum et convenientia humano
sensui doctrinarum praecepta statuentes: quae cum
non intelligere beluinum esset, intellecta tamen
<pb n="0027C"/>
non agere, ultra beluinae immanitatis esse rabiem
videretur. Festinabat autem animus, non haec tantummodo
agere, quae non egisse, et criminum esset
plenum, et dolorum: sed hunc tanti muneris Deum
parentemque cognoscere, cui se totum ipse deberet,
cui famulans nobilitandum se existimabat, ad quem
omnem spei suae opinionem referret, in cujus bonitate
inter tantas praesentium negotiorum calamitates,
tamquam tutissimo sibi portu familiarique requiesceret.
Ad hunc igitur vel intelligendum, vel cognoscendum,
studio flagrantissimo animus accendebatur.</p>
        </div3>
<div3>
          <head>4.</head>
          <p>
 <hi>Variae antiquorum de Deo opiniones. Hilario non
probantur, pro certo habenti Deum non esse nisi unum.</hi> 
--Namque plures eorum numerosas incertorum
<pb n="0027D"/>
deorum familias introducebant: et virilem ac muliebrem
sexum in divinis naturis agere existimantes,
ortus ac successiones ex diis deorum asserebant.
Alii majores ac minores et differentes pro potestate
deos praedicabant. Nonnulli nullum omnino Deum
esse affirmantes, eam tantum, <emph>4</emph> quae fortuitis motibus
atque concursibus in aliquid exsisteret, naturam
<pb n="0028A"/>
venerabantur. Plerique vero Deum quidem esse opinione
publica loquebantur, sed hunc eumdem incuriosum
rerum humanarum ac negligentem pronuntiabant.
Aliqui autem ipsas illas creaturarum corporeas
conspicabilesque formas in elementis terrenis
et coelestibus adorabant. Postremo quidam in simulacris
hominum, pecudum, ferarum, volucrum,
serpentum, deos suos collocabant, et universitatis
Dominum atque infinitatis parentem intra angustias
metallorum et lapidum et stipitum coartabant. Dignumque
jam non erat, auctores eos veritatis ex
sistere, qui ridicula et foeda et irreligiosa sectantes,
ipsis illis inanissimarum sententiarum suarum opinionibus
dissiderent. Sed inter haec animus sollicitus,
utili ac necessaria ad cognitionem Domini sui
<pb n="0028B"/>
via nitens, cum neque incuriam Deo rerum a se conditarum
dignam esse arbitraretur, neque naturae
potenti atque incorruptae competere sexus deorum,
et successiones satorum atque ortorum intelligeret:
porro autem divinum et aeternum nihil nisi unum
esse et indifferens pro certo habebat, quia id quod
sibi ad id quod esset auctor esset, nihil necesse est
extra se quod sui esset praestantius reliquisset: atque
ita omnipotentiam aeternitatemque non nisi penes
unum esse; quia neque in omnipotentia validius infirmiusque,
neque in aeternitate posterius anteriusve
congrueret; in Deo autem nihil nisi aeternum potensque
esse venerandum.</p>
        </div3>
<div3>
          <head>5.</head>
          <p>
 <hi>E Scripturis discit quid sit Deus; quod aeternus.</hi> 
--Haec igitur, multaque alia ejusmodi cum animo
<pb n="0028C"/>
reputans, incidi in eos libros, quos a Moyse atque a
prophetis scriptos esse Hebraeorum religio tradebat:
in quibus ipso creatore Deo testante de se,
haec ita continebantur: <hi>Ego sum, qui sum <note>(Exod. III,
14)</note>
          </hi>; et rursum: <hi>Haec dices filiis Israel. Misit me ad
vos is qui est (Ibidem)</hi>. Admiratus sum plane tam
absolutam de Deo significationem, quae naturae divinae
incomprehensibilem cognitionem aptissimo ad
intelligentiam humanam sermone loqueretur. Non
enim aliud proprium magis Deo, quam esse, intelligitur;
quia id ipsum quod est, neque desinentis est
aliquando, neque coepti: sed id, quod cum incorruptae
beatitudinis potestate perpetuum est, non potuit aut
poterit aliquando non esse; quia divinum omne neque
abolitioni, neque exordio obnoxium est. Et cum
<pb n="0028D"/>
in nullo a se Dei desit aeternitas; digne hoc solum,
quod esset, ad protestationem incorruptae suae aeternitatis
ostendit. <emph>5</emph>
</p>
        </div3>
<div3>
          <head>6.</head>
          <p>
 <hi>Deus infinitus; mente capi nequit.</hi> --Et ad hanc
quidem infinitatis significationem satisfecisse sermo
dicentis: <hi>Ego sum qui sum,</hi> videbatur: sed magnificentiae
et virtutis suae erat a nobis opus intelligendum.
<pb n="0029A"/>
Namque cum esse ei proprium esset, qui manens
semper non etiam aliquando coepisset; aeterni
et incorrupti Dei dignus de se hic rursum auditus
est sermo: <hi>Qui tenet coelum palma, et terram pugillo <note>(Esa. XL, 12)</note>
          </hi>;
et rursum: <hi>Coelum mihi thronus est,
terra autem scabellum pedum meorum. Quam domum
mihi aedificabitis, aut quis locus erit requietionis meae?
Nonne manus mea fecit haec <note>(Esa. LXVI, 1 et 2)</note>
          </hi>?
Universitas coeli palma Dei tenetur, et universitas
terrae pugillo concluditur. Sermo autem Dei, etiamsi
ad opinionem religiosae intelligentiae proficit, plus
tamen significationis introspectus sensu continet,
quam exceptus auditu <note>(Vide Augustin. epist. CXXXVII
ad Volusian., n. 3)</note>. Nam conclusum palma coelum
rursum Deo thronus est; et terra, quae pugillo continetur,
<pb n="0029B"/>
eadem et scabellum pedum ejus est: ne in
throno et scabello, secundum habitum considentis,
protensio speciei corporeae posset intelligi, cum id,
quod sibi thronus et scabellum est, rursum ipsa illa
infinitas potens palma ac pugillo apprehendente concluderet;
sed ut in his cunctis originibus creaturarum
Deus intra extraque, et supereminens et internus,
 id est, circumfusus et infusus in omnia
nosceretur, cum et palma pugillusque continens potestatem
naturae exterioris ostenderet; ac thronus
et scabellum substrata esse ut interno exteriora
monstraret, cum exteriora sua interior insidens,
ipse rursum exterior interna concluderet: atque ita
totus ipse intra extraque se continens ( <hi>supple,</hi> cuncta),
neque infinitus abesset a cunctis, neque cuncta
<pb n="0029C"/>
ei qui infinitus est non inessent. His igitur religiosissimis
de Deo opinionibus veri studio detentus animus
delectabatur. Neque enim aliud quid dignum
esse Deo arbitrabatur, quam ita eum ultra intelligentias
rerum esse, ut in quantum se ad aliquem
praesumptae licet opinionis modum mens infinita
protenderet, in tantum omnem persequentis se naturae
infinitatem infinitas immoderatae aeternitatis
excederet. Quod cum a nobis pie intelligeretur, tamen
a propheta haec ita <emph>6</emph> dicente manifeste confirmabatur: <hi>Quo abibo a spiritu tuo, aut a facie tua
quo fugiam? Si adscendero in coelum, tu illic es; si
descendero in infernum, et ibi ades. Si sumpsero pennas
<pb n="0030A"/>
meas ante lucem, et habitavero in postremis maris:
etenim illuc manus tua deducet me, et tenebit me dextera
tua 
 <note>(Psal. CXXXVIII, 7 et seqq.)</note>
          </hi>. Nullus sine Deo,
neque ullus non in Deo locus est. In coelis est, in
inferno est, ultra maria est. Inest interior, excedit
exterior. Ita cum habet, atque habetur; neque
in aliquo ipse, neque non in omnibus est.</p>
        </div3>
<div3>
          <head>7.</head>
          <p>
 <hi>Deus pulcherrimus. Quia caeterarum rerum speciem,
si non verbo, certe sensu assequimur; Dei autem
speciem neutro modo.</hi> --Quamquam igitur optimae
hujus atque inexplicabilis intelligentiae sensu animus
gauderet, quod hanc in parente suo et creatore immensae
aeternitatis infinitatem veneraretur; tamen
studio adhuc intentiore ipsam illam infiniti et aeterni
Domini sui speciem quaerebat, ut incircumscriptam
<pb n="0030B"/>
immensitatem in aliquo pulchrae intelligentiae
esse opinaretur ornatu. In quibus cum religiosa
mens intra imbecillitatis suae concluderetur errorem,
hunc de Deo pulcherrimae sententiae modum propheticis
vocibus apprehendit: <hi>De magnitudine enim
operum, et pulchritudine creaturarum, consequenter
generationum conditor conspicitur <note>(Sap. XIII, 5, sec.
LXX)</note>
          </hi>. Magnorum creator in maximis est, et pulcherrimorum
conditor in pulcherrimis est. Et cum sensum
ipsum egrediatur operatio, omnem tamen
sensum longe necesse est excedat operator. Pulchrum
itaque coelum, aether, terra, maria, et universitas
omnis est, quae ex ornatu suo, ut etiam Graecis placet,
digne <foreign xml:lang="greek">κόσμος,</foreign> id est, mundus nuncupari videtur.
Sed si hanc ipsam rerum pulchritudinem ita
<pb n="0030C"/>
sensus naturali metitur instinctu, ut etiam in quarumdam
volucrum ac pecudum accidit specie, ut dum
infra sententiam sermo est, sensus tamen id ipsum
intelligens non eloquatur; quod tamen rursum, dum
sermo omnis ex sensu est, sensus sibi ipse loquatur
intelligens: nonne hujus ipsius pulchritudinis Dominum
necesse est totius pulchritudinis esse pulcherrimum
intelligi; ut cum aeterni ornatus sui species
sensum intelligentiae omnis effugiat, opinionem
tamen intelligentiae sensus non relinquat ornatus?
Atque ita pulcherrimus Deus est confitendus: <emph>7</emph> ut
neque intra sententiam sit intelligendi, neque
extra intelligentiam sentiendi.
<pb n="0031A"/>
</p>
        </div3>
<div3>
          <head>8. </head>
          <p>
 <hi>Deus intelligentiam excedens fide attingendus.</hi> --His itaque piae opinionis atque doctrinae studiis animus
imbutus, in secessu quodam ac specula pulcherrimae
hujus sententiae requiescebat, non sibi
relictum quidquam aliud a natura sua intelligens, in
quo majus officium praestare Conditori suo minusve
posset, quam ut tantum eum esse intelligeret,
quantus et intelligi non potest, et potest credi: dum
intelligentiam et fides sibi necessariae religionis assumit,
et infinitas aeternae potestatis excedit.</p>
        </div3>
<div3>
          <head>9.</head>
          <p>
 <hi>In immortalitatis spem assurgit Hilarius. Hanc
ratio ipsa ei suadet.</hi> --Suberat autem omnibus his naturalis
adhuc sensus, ut pietatis professionem spes
aliqua incorruptae beatitudinis aleret, quam sancta
de Deo opinio et boni mores quodam victricis militiae
<pb n="0031B"/>
stipendio mererentur. Neque enim fructus aliquis
esset, bene de Deo opinari: cum omnem sensum
mors perimeret, et occasus quidam naturae deficientis
aboleret. Porro autem non esse hoc dignum
Deo ratio ipsa suadebat, deduxisse eum in hanc
participem consilii prudentiaeque vitam hominem sub
defectione vivendi et aeternitate moriendi: ut in id
tantum non exsistens substitueretur, ne substitutus
exsisteret; cum constitutionis nostrae ea sola
esse ratio intelligeretur, ut quod non esset esse coepisset,
non ut quod coepisset esse non esset.</p>
        </div3>
<div3>
          <head>10.</head>
          <p>
 <hi>Spem ac Dei notitiam auget Joannis Evangelium.</hi> 
--Fatigabatur autem animus, partim suo, partim
corporis metu. Qui cum et constantem sententiam
suam pia de Deo professione retineret, et sollicitam
<pb n="0031C"/>
de se atque hoc occasuro secum, ut putabat,
habitaculo suo curam recepisset, post cognitionem
legis ac prophetarum istius modi quoque doctrinae
evangelicae atque apostolicae instituta cognoscit: <hi>In
principio erat Verbum, et Verbum erat apud Deum,
et Deus erat Verbum. Hoc erat in principio apud Deum.
Omnia per ipsum facta sunt, et sine ipso factum est
nihil. Quod factum est in eo, vita est, et vita</hi> <emph>8</emph> <hi>erat lux hominum, et lux lucet in tenebris, et tenebrae
eam non comprehenderunt. Fuit homo missus a Deo,
<pb n="0032A"/>
cui nomen erat Joannes. Hic venit in testimonium, ut
testimonium perhiberet de lumine. Non erat ille lux,
sed ut testimonium perhiberet de lumine. Erat lux vera,
quae illuminat omnem hominem venientem in hunc mundum.
 In mundo erat, et mundus per eum factus est,
et mundus eum non cognovit. In sua venit, et sui eum
non receperunt. Quotquot autem receperunt eum, dedit
eis potestatem filios Dei fieri, iis qui credunt in nomine
ejus: qui non ex sanguine, neque ex voluntate
viri, neque ex voluntate carnis, sed ex Deo nati
sunt. Et Verbum caro factum est, et habitavit in nobis:
et vidimus gloriam ejus, gloriam tamquam unigeniti
a Patre, plenum gratia et veritate 
 <note>(Joan. I, 1-14)</note>
          </hi>.
Proficit mens ultra naturalis sensus intelligentiam,
et plus de Deo quam opinabatur edocetur. Creatorem
<pb n="0032B"/>
enim suum Deum ex Deo discit: Verbum Deum, et
apud Deum in principio esse audit. Mundi lumen in
mundo manens, et a mundo non recognitum intelligit.
Venientem quoque in sua, a suis non receptum:
recipientes autem sub fidei suae merito in Dei filios
profecisse cognoscit; non ex complexu carnis, neque
ex conceptu sanguinis, neque ex corporum
voluntate, sed ex Deo natos. Deinde ( <hi>supple,</hi> cognoscit)
Verbum carnem factum, et habitasse in
nobis, et gloriam conspectam ejus, quae tamquam
unici a patre, sit perfecta cum gratia et veritate.</p>
        </div3>
<div3>
          <head>11.</head>
          <p>
 <hi>Filius Dei Deus. Filios Dei fieri potestas est,
non necessitas. Filius Dei factus homo, ut homo fieret
filius Dei. Christus verus Deus et verus homo.</hi> --Hic
jam mens trepida et anxia plus spei invenit, quam
<pb n="0032C"/>
exspectabat. Ac primum ad cognitionem Dei patris
imbuitur. Et quod antea de Creatoris sui aeternitate,
et infinitate, et specie, naturali sensu opinabatur,
hic nunc proprium esse etiam unigenito Deo accipit:
 non in deos fidem laxans, quia ex Deo Deum
audit; non ad naturae diversitatem in Deum ex
Deo decedens, <emph>9</emph> quia plenum gratia et veritate
Deum ex Deo discit; neque praeposterum ex Deo
Deum sentiens, quia in principio apud Deum esse
Deum comperit. Rarissimam deinde hujus salutaris
<pb n="0033A"/>
cognitionis fidem esse, sed maximum
praemium noscit:
quia et sui non receperunt, et recipientes in filios
Dei aucti sunt, non ortu carnis, sed fidei. Esse
autem filios Dei, non necessitatem esse, sed potestatem:
quia proposito universis Dei munere, non natura
gignentium afferatur, sed voluntas praemium
consequatur. Ac ne id ipsum, quod unicuique esse
Dei filio fit potestas, in aliquo infirmitatem fidei trepidae
impediret; quia per sui difficultatem aegerrime
speretur, quod et magis optatur, et minus creditur:
Verbum Deus caro factum est, ut per Deum Verbum
carnem factum caro proficeret in Deum Verbum. Ac
ne Verbum caro factum aut aliquid aliud esset quam
Deus Verbum, aut non nostri corporis caro esset,
habitavit in nobis: ut dum habitat, non aliud quam
<pb n="0033B"/>
Deus maneret; dum autem habitat in nobis, non
aliud quam nostrae carnis Deus caro factus esset; per
dignationem assumptae carnis non inops suorum,
quia tamquam unigenitus a Patre plenus gratiae et
veritatis, et in suis perfectus sit, et verus in nostris.</p>
        </div3>
<div3>
          <head>12.</head>
          <p>
 <hi>Divina non capit nisi fides.</hi> --Hanc itaque divini
sacramenti doctrinam mens laeta suscepit, in Deum
proficiens per carnem, et in novam nativitatem per
fidem vocata, et ad coelestem regenerationem obtinendam
potestati suae permissa, curam in se parentis
sui Creatorisque cognescens non in nihilum redigendam
se per eum existimans, per quem in hoc ipsum
quod est, ex nihilo substitisset: et haec omnia
ultra intelligentiae humanae metiens sensum, quia
ratio communium opinionum consilii coelestis incapax,
<pb n="0033C"/>
hoc solum putet in natura rerum esse, quod
aut intra se intelligat, aut praestare possit ex sese.
Dei autem virtutes secundum magnificentiam aeternae
potestatis, non sensu, sed fidei <emph>10</emph> infinitate pendebat:
ut Deum in principio apud Deum esse, et
Verbum carnem factum habitasse in nobis, non idcirco
<pb n="0034A"/>
non crederet, quia non intelligeret; sed idcirco
se meminisset intelligere posse, si crederet.</p>
        </div3>
<div3>
          <head>15.</head>
          <p>
 <hi>Christi gesta non succumbunt naturalibus mentium
sensibus.</hi> --Ac ne in aliquo saecularis prudentiae
tardaretur errore, ad piae confessionis hujus absolutissimam
fidem ita insuper per Apostolum divinis
dictis edocetur: <hi>Videte ne quis vos spoliet per philosophiam
et inanem deceptionem, secundum traditionem
hominum, secundum elementa mundi, et non secundum
Christum: quia in ipso inhabitat omnis plenitudo divinitatis
corporaliter, et estis in illo repleti, qui est caput
omnis principatus et potestatis: in quo et circumcisi
estis, circumcisione non manu facta in exspoliatione
corporis carnis, sed circumcisione Christi, consepulti
ei in baptismate, in quo et resurrexistis per fidem operationis
<pb n="0034B"/>
Dei, qui excitavit eum a mortuis. Et vos, cum
essetis mortui in delictis et praeputiatione carnis
vestrae, vivificavit cum illo, donatis vobis omnibus
delictis, delens quod adversum nos erat chirographum
in sententiis, quod erat contrarium nobis: et
ipsum tulit e medio, affigens illud cruci: exutus carnem,
et potestates ostentui fecit, triumphatis iis cum
fiducia in semetipso <note>(Coloss. II, 8 et seqq.)</note>
          </hi>. Respuit
captiosas et inutiles philosophiae quaestiones fides
constans, neque humanarum ineptiarum fallaciis succumbens,
spolium se praebet veritas falsitati; non
secundum sensum communis intelligentiae Deum retinens,
neque de Christo secundum mundi elementa
decernens, in quo divinitatis plenitudo corporaliter
inhabitet: ut dum infinitas aeternae in eo est potestatis,
<pb n="0034C"/>
omnem terrenae mentis amplexum potestas
aeternae infinitatis excedat: qui nos ad divinitatis suae
naturam trahens, non etiamnum corporali praeceptorum
observatione distrinxerit, neque per legis umbram
ad solemnia desecandae carnis ( <hi>id est,</hi> circumcisionis)
imbuerit; sed ut omnem naturalem corporis
<pb n="0035A"/>
necessitatem circumcisus a vitiis spiritus criminum
emundatione purgaret: cujus morti consepeliremur
in baptismo, ut <emph>11</emph> in aeternitatis vitam rediremus;
dum regeneratio ad vitam mors esset ex vita, et morientes
vitiis immortalitati renasceremur; ipso pro
nobis ex immortalitate moriente, ut ad immortalitatem
una cum eo excitaremur ex morte. Carnem
enim peccati recepit, ut assumptione nostrae carnis
delicta donaret, dum ejus fit particeps assumptione,
non crimine; delens per mortem sententiam
mortis, ut nova in se generis nostri creatione constitutionem
decreti anterioris aboleret; cruci se figi
permittens, ut maledicto crucis oblitterata terrenae
damnationis maledicta figeret omnia: ad ultimum in
homine passus, ut potestates dehonestaret; dum Deus
<pb n="0035B"/>
secundum Scripturas moriturus, et in his vincentis
in se fiducia triumpharet; dum immortalis
ipse, neque morte vincendus, pro morientium aeternitate
moreretur. Haec itaque ultra naturae humanae
intelligentiam a Deo gesta non succumbunt rursum
naturalibus mentium sensibus; quia infinitae aeternitatis
operatio infinitam metiendi exigat opinionem:
ut cum Deus homo, cum immortalis mortuus, cum
aeternus sepultus est, non sit intelligentiae ratio, sed
potestatis exceptio; ita rursum e contrario non sensus,
sed virtutis modus sit, ut Deus ex homine, ut
immortalis ex mortuo, ut aeternus sit ex sepulto.
Coexcitamur ergo a Deo in Christo per mortem ejus.
Sed dum in Christo plenitudo est divinitatis, habemus
et significationem Dei patris nos coexcitantis in
<pb n="0035C"/>
mortuo, et Christum Jesum non aliud quam Deum in
divinitatis plenitudine confitendum.</p>
        </div3>
<div3>
          <head>14.</head>
          <p>
 <hi>Christi fides et mortis metum et vitae tollit taedium.</hi> 
<pb n="0036A"/>
--In hoc ergo conscio securitatis suae otio
mens spebus suis laeta requieverat: intercessionem
mortis hujus usque eo non metuens, <emph>12</emph> ut etiam
reputaret in vitam aeternitatis. Vitam autem hujus
corporis sui non modo non molestam sibi aut aegram
arbitrabatur, ut eam quod pueritiae litteras, quod
aegris medicinam, quod naufragis natatum, quod adolescentibus
disciplinam, quod militiam esse crederet
imperaturis: rerum scilicet praesentium tolerantiam,
ad praemium beatae immortalitatis proficientem.
Quin etiam id, quod sibi credebat, tamen per
ministerium impositi sacerdotii etiam caeteris praedicabat,
munus suum ad officium publicae salutis extendens.</p>
        </div3>
<div3>
          <head>15.</head>
          <p>
 <hi>Haereticorum ingenium.</hi> --Sed inter haec emerserunt
<pb n="0036B"/>
desperata in sese, et saeva in omnes impiae
temeritatis ingenia ( <hi>supple,</hi> hominum), potentem Dei
naturam naturae suae infirmitate moderantium: neque
ut ipsi usque ad infinitatem opinandi de infinitis rebus
emergerent, sed intra finem sensus sui indefinita
concluderent; essentque sibi arbitri religionis, cum
religionis opus obedientiae esset officium; sui immemores,
divinorum negligentes, praeceptorum emendatores.</p>
        </div3>
<div3>
          <head>16.</head>
          <p>
 <hi>Haereses duae praecipuae de Christo. Sabellii et
Arii.</hi> --Nam ut de caeteris haereticorum stultissimis
studiis sileam, de quibus tamen, sic ubi occasionem
sermonis ratio praebebit, non tacebimus; quidam
ita evangelicae fidei corrumpunt sacramentum, ut sub
unius Dei pia tantum professione nativitatem unigeniti
<pb n="0036C"/>
Dei abnegent; ut protensio sit potius in hominem,
quam descensio: neque ut qui filius hominis
secundum tempora assumptae carnis fuit, idem antea
<pb n="0037A"/>
semper fuerit atque sit filius Dei: ne in eo nativitas
Dei sit, sed ex eodem idem sit; ut unius Dei, ut putant,
inviolabilem fidem series ex solido in carnem
deducta conservet, dum usque ad virginem Pater
protensus, ipse sibi natus <emph>13</emph> sit in filium. Alii vero
(quia salus nulla sine Christo sit, qui in principio
apud Deum erat Deus Verbum), nativitatem negantes,
creationem solam professi sunt: ne nativitas veritatem
Dei admitteret, sed creatio falsitatem doceret,
quae dum ementiretur in genere Dei unius
fidem, non excluderet in sacramento: sed nativitatem
veram nomini ac fidei creationis subjicientes, a
veritate unius Dei separabilem eum facerent, ut creatio
substitutionis, perfectionem sibi divinitatis non
usurparet, quam veritatis nativitas non dedisset.
<pb n="0037B"/>
</p>
        </div3>
<div3>
          <head>17. </head>
          <p>
 <hi>Fides vera contra utramque toto hoc opere stabilienda.</hi> --Horum igitur furori respondere animus
exarsit: recolens hoc vel praecipue sibi salutare esse,
non solum in Deum credidisse, sed etiam in Deum
patrem; neque in Christo tantum sperasse, sed in
Christo Dei filio; neque in creatura, sed in Deo
creatore ex Deo nato. Maxime ergo properamus ex
propheticis atque evangelicis praeconiis vesaniam
eorum ignorantiamque confundere, qui sub unius
Dei, sola sane utili ac religiosa praedicatione, aut
Deum natum Christum negant, aut verum Deum non
esse contendunt; ut creatio potentis creaturae intra
unum Deum fidei sacramentum relinquat; quia nativitas
Dei extra unius Dei fidem religionem protrahat
 confitentum. Sed nos edocti divinitus neque
<pb n="0037C"/>
duos deos praedicare neque solum, hanc evangelici
ac prophetici praeconii rationem in confessione Dei
patris et Dei filii afferemus, ut unum in fide nostra
sint uterque, non unus: neque eumdem utrumque,
neque inter verum ac falsum aliud confitentes;
quia Deo ex Deo nato, neque eumdem nativitas permittit
esse, neque aliud.</p>
        </div3>
<div3>
          <head>18.</head>
          <p>
 <hi>Lectori fides necessaria.</hi> --Et vos quidem,
quos fidei calor et ignoratae mundo ac sapientibus
mundi veritatis studium ad legendum vocavit, meminisse
<pb n="0038A"/>
oportet terrenarum mentium infirmas atque
imbecillas opiniones esse abjiciendas, et omnes imperfectae
sententiae angustias religiosa discendi exspectatione
laxandas. Novis enim regenerati ingenii
sensibus opus est, ut unumquemque conscientia sua
secundum coelestis originis munus illuminet. Standum
itaque per fidem ante est, ut sanctus Jeremias
admonet <hi>(XXIII, 22)</hi>, in substantia Dei: ut de substantia
Dei auditurus, sensum suum ad <emph>14</emph> ea quae Dei
substantiae sint digna moderetur; moderetur autem
non aliquo modo intelligendi, sed infinitate. Quin
etiam conscius sibi divinae se naturae participem, ut
beatus apostolus Petrus in epistola sua altera ait <note>(cap. II, 14)</note>,
effectum fuisse, Dei naturam non naturae
suae legibus metiatur, sed divinas professiones
<pb n="0038B"/>
secundum magnificentiam divinae de se protestationis
expendat. Optimus enim lector est, qui dictorum
intelligentiam exspectet ex dictis potius quam imponat,
et retulerit magis quam attulerit, neque cogat id
videri dictis contineri, quod ante lectionem praesumpserit
intelligendum. Cum itaque de rebus Dei erit
sermo, concedamus cognitionem sui Deo, dictisque
ejus pia veneratione famulemur. Idoneus enim sibi
testis est, qui nisi per se cognitus non est.</p>
        </div3>
<div3>
          <head>19.</head>
          <p>
 <hi>Comparatio ad divina nulla est perfecta.</hi> --Si qua
vero nos de natura Dei et nativitate tractantes, comparationum
exempla afferemus, nemo ea existimet
absolutae in se rationis perfectionem continere. Comparatio
enim terrenorum ad Deum nulla est: sed infirmitas
nostrae intelligentiae cogit species quasdam
ex inferioribus, tamquam superiorum indices quaerere;
<pb n="0038C"/>
ut rerum familiarium consuetudine admonente,
ex sensus nostri conscientia ad insoliti sensus opinionem
educeremur <note>(Haec memorantur lib. IV, n. 2)</note>.
Omnis igitur comparatio homini potius utilis habeatur,
quam Deo apta, quia intelligentiam magis significet,
quam expleat: neque naturis carnis et spiritus,
et invisibilium ac tractabilium coaequandis praesumpta
reputetur, protestans et infirmitati se humanae
intelligentiae necessariam, et ab invidia esse liberam
non satisfacientis exempli. Pergimus itaque de Deo
<pb n="0039A"/>
locuturi Dei verbis, sensum tamen nostrum rerum
nostrarum specie imbuentes.</p>
        </div3>
<div3>
          <head>20.</head>
          <p>
 <hi>Ordo totius operis.</hi> --Ac primum ita totius
operis modum temperavimus, ut aptissimus legentium
profectibus connexorum sibi libellorum ordo
succederet. Nihil enim incompositum indigestumque
placuit afferre: ne operis inordinata congeries rusticum
quemdam tumultum perturbata vociferatione
praeberet. Sed quia nullus per praerupta conscensus
est, nisi substratis paulatim gradibus feratur gressus
ad summa; nos quoque quaedam gradiendi initia
ordinantes, arduum hoc intelligentiae iter clivo
quasi molliore lenivimus non <emph>15</emph> jam gradibus incisum,
sed planitie subrepente devexum, ut prope
sine scandentium sensu, euntium proficeret conscensus.
<pb n="0039B"/>
</p>
        </div3>
<div3>
          <head>21. </head>
          <p>
 <hi>Quid contineat liber secundus.</hi> --Post hunc
enim primi hujus sermonis libellum, sequens ita sacramentum
edocet divinae generationis, ut baptizandi
in Patre et Filio et Spiritu sancto non ignorent nominum
veritatem, neque vocabulis intelligentiam
confundant, sed unumquodque ita sensu concipiant,
ut est ac nuncupatur; agnituri absolutissime in iis
quae dicta sunt, quod neque non ipsa veritas sit nominis,
neque non nomen sit veritatis.</p>
        </div3>
<div3>
          <head>22.</head>
          <p>
 <hi>Liber tertius.</hi> --Post hunc itaque lenem ac
brevem demonstratae Trinitatis sermonem, tertius
liber, etsi sensim, tamen jam proficienter incedit.
Nam id, quod ultra humani sensus intelligentiam
<pb n="0039C"/>
Dominus de se professus est, quantis potest potentiae
exemplis ad intelligentiae fidem coaptat, dicens: <hi>Ego in Patre, et Pater in me 
 <note>(Joan. X, 38)</note>
          </hi>: ut quod
ab homine per naturam hebetem non capitur, id
fides jam rationabilis scientiae consequatur: quia
neque non credendum de se Deo est, neque opinandum
est, extra rationem fidei esse intelligentiam potestatis.</p>
        </div3>
<div3>
          <head>23.</head>
          <p>
 <hi>Liber quartus.</hi> --Quartus deinde liber initium
sui ex haereticorum doctrinis auspicatur, se ipsum
vitiis, quibus fides Ecclesiae infamatur, expurgans:
ipsam illam perfidiae expositionem a multis non
<pb n="0040A"/>
olim editam proferens, et subdole eos, ac per id impiissime,
unum Deum ex lege defendisse convincens,
omnibus legis ac prophetarum testimoniis ita demonstratis,
ut sine Deo Christo unum Deum confiteri
irreligiositas sit; et confesso unigenito Deo
Christo, non unum Deum praedicare perfidia
sit.</p>
        </div3>
<div3>
          <head>24.</head>
          <p>
 <hi>Liber quintus.</hi> --Quintus vero tenuit eum
responsionis ordinem, quem haeretici instituerant
professionis. Namque cum unum Deum praedicare
se secundum legem ementiti essent; unum quoque
Deum verum ex eadem proferre se fefellerunt: ut
per exceptionem Dei et unius et veri, nativitatem
Domino Christo adimerent; quia ubi nativitas est,
ibi et intelligentia sit veritatis. Nos autem iisdem
<pb n="0040B"/>
gradibus, quibus idipsum negabatur, docentes, nec
duos deos, nec solitarium verum <emph>16</emph> Deum, sed Patrem
verum Deum ita ex lege ac prophetis praedicavimus,
ne aut unius Dei fidem corrumperemus,
aut nativitatem denegaremus. Sed quia, secundum
illos, creato potiusquam nato nomen Dei Domino
Jesu Christo deputaretur potius quam inesset; divinitatis
veritas ita ex auctoritatibus propheticis demonstrata
est, ut nos, Domino Jesu Christo Deo
vero praedicato, intra intelligentiam unius Dei
veri nativae in eo divinitatis veritas contineret.</p>
        </div3>
<div3>
          <head>25.</head>
          <p>
 <hi>Liber sextus.</hi> --Sextus vero jam liber omnem
haereticae assertionis fraudulentiam pandit. Namque
ut dictis suis fidem facerent, damnantes dicta et vitia
haereticorum, Valentini scilicet et Sabellii et Manichaei
<pb n="0040C"/>
et Hieracae, pias Ecclesiae praedicationes velamento
professionis impiae furati sunt: ut correptis
in melius verbis irreligiosorum, et ambigua significatione
moderatis, sub impietatis damnatione doctrinam
pietatis exstinguerent. Sed nos singulorum dictis et professionibus
demonstratis, sanctas Ecclesiae praedicationes
absolvimus, neque quidquam cum damnatis
haereticis commune eis esse permisimus, ut damnanda
damnantes, sola venerabiliter sectanda sequeremur,
filium Dei ( <hi>supple,</hi> esse) Dominum Jesum
Christum, quod maxime ab iis negabatur, per haec
docentes, dum de eo testatur Pater, dum de se
<pb n="0041A"/>
ipse profitetur, dum Apostoli praedicant, dum religiosi
credunt, dum daemones clamant, dum Judaei
negantes fatentur, dum ignorantes intelligunt gentes;
ne jam ( <hi>id est,</hi> ut non) ambigendum permitteretur,
quod ignorandum non relinquebatur.</p>
        </div3>
<div3>
          <head>26.</head>
          <p>
 <hi>Liber septimus. Sabellius, Hebion et Arius sese
vincendo Ecclesiae vincunt.</hi> --Septimus deinceps liber,
secundum perfectae fidei gradum, susceptae disputationis
sermonem temperavit. Namque primum, per
inviolabilis fidei sanam et incorruptam demonstrationem,
inter Sabellium et Hebionem et hos non veri
Dei praedicatores lite certavit, cur Sabellius subsistere
ante saecula negaret, quem creatum alii confiterentur.
Ignorabat enim Sabellius subsistentem Filium
dum Deum verum operatum in corpore esse non ambigit.
<pb n="0041B"/>
Hi autem negabant nativitatem, et affirmabant
creaturam, dum opera ejus Dei veri esse opera non
intelligunt. Lis eorum, fides nostra est. Nam dum
filium negat (ideoque errat), in eo vincit Sabellius, <emph>17</emph> 
 quod Deus verus (ut recte probat) operatus est: et
Ecclesia eos, qui verum in Christo Deum negaverint,
vincit. At vero cum subsistentem Christum ante saecula
hi adversus eum demonstrant semper operatum,
de condemnato secum Sabellio nobis triumphant,
Deum quidem verum sciente, sed Dei filium
nesciente. Hebion autem ab utroque ita vincitur, ut
hic (Arius) ante saecula subsistentem, hic (Sabellius)
verum Deum convincat operatum. Omnesque se invicem
vincendo vincuntur: quia Ecclesia et contra Sabellium,
et contra creaturae praedicatores, et contra
<pb n="0041C"/>
Hebionem, Deum verum ex Deo vero Dominum Jesum
Christum, et ante saecula natum, et postea hominem
genitum esse testatur.</p>
        </div3>
<div3>
          <head>27.</head>
          <p>
 <hi>Argumentum septimi libri.</hi> --Nemini autem
dubium est, congruum id maxime pietati doctrinae
fuisse, ut quia ex lege et prophetis primum Dei
filium, post etiam Deum verum cum sacramento
unitatis praedicassemus; rursum legem ac prophetas
per Evangelia firmantes, primum ex his Dei filium,
post etiam Deum verum doceremus. Competentissimum
itaque fuit, post nomen filii, veritatem
ejus ostendere: quamquam, secundum communem
sensum, veritatis absolutionem nuncupatio filii
obtineret. Sed ne quid, adversantibus unigeniti Dei
veritati, occasionis ad fallendum et illudendum relinqueretur;
<pb n="0041D"/>
ipsam illam ( <hi>seu,</hi> qua proprius Dei filius
creditur) proprietatis fidem per divinitatis veritatem
adstruximus: Deum esse eum, qui Dei filius
non negaretur, his modis docentes, nomine, nativitate,
<pb n="0042A"/>
natura, potestate, professione; ne (ut non)
aliud esset quam nuncuparetur, neque nuncupatio
non nativitatis esset, neque nativitas naturam amisisset,
neque natura non retinuisset potestatem,
neque potestas non etiam conscia sibi veritatis professione
notesceret. Causas ergo omnes singulorum
generum ita ex Evangeliis excerptas subjecimus, ut
nec professio tacuerit potestatem, nec potestas non
exseruerit naturam, nec natura non suae nativitatis
sit, nec nativitas non sui nominis: ut per id non
relinqueretur impietatis calumnia, cum Dei veri ex
Deo vero divinitatem, secundum et nomen et nativitatem
et naturam et potestatem, ipsa quoque Dominus
Jesus Christus nativae veritatis suae protestatione
docuisset.
<pb n="0042B"/>
</p>
        </div3>
<div3>
          <head>28. </head>
          <p>
 <hi>Octavus liber.</hi> --Octavus jam vero liber,
duobus superioribus <emph>18</emph> libris de Dei filio et Deo
vero multum ad credentium fidem proficientibus,
totus in unius Dei demonstratione detentus est; non
auferens filio Dei nativitatem, sed neque per eam
duum deorum divinitatem introducens. Ac primum
quibus modis haeretici veritatem Dei patris et Dei filii,
quia negare non possent, tamen eludere niterentur,
edocuit; dissolvens ineptas eorum et ridiculas
occasiones, quibus per id quod dictum est: <hi>Multitudinis
autem credentium erat anima et cor unum <note>(Act. IV, 32)</note>
          </hi>;
et rursum: <hi>Qui plantat autem, et qui
rigat, unum sunt <note>(I Cor. III, 8)</note>
          </hi>; et iterum: <hi>Non pro
his autem tantum rogo, sed et pro iis qui credituri
sunt per verbum eorum in me: ut omnes unum sint,
<pb n="0042C"/>
sicut tu, Pater, in me, et ego in te, ut et ipsi sint in nobis <note>(Joan. XVII, 20, 21)</note>
          </hi>:
voluntatis potius et unanimitatis
quam divinitatis asserunt veritatem. Sed
nos haec ipsa suis virtutibus pertractantes ( <hi>hoc est,</hi> 
secundum vim verborum), fidem in se divinae nativitatis
continere ostendimus: et omnes dictorum
dominicorum professiones revolventes, totum atque
perfectum, ex apostolicis praeconiis ac sancti
Spiritus <note>(Vocis sancti Spiritus, quae hic vis sit, videsis
lib. VIII, n. 23)</note> proprietatibus, et paternae et unigenitae
majestatis sacramentum docuimus: cum et in
Patre Filius intellectus, et Pater in Filio cognitus,
unigeniti Dei nativitatem, et perfecti in eo Dei ostenderent
veritatem.
</p>
        </div3>
<div3>
          <head>29. </head>
<p>
            <pb n="0042D"/> <hi>Liber nonus. Argumenta contra Christi divinitatem.</hi> --Parum est autem, in rebus ad salutem
maxime necessariis, sola ea ad satisfactionem fidei
afferre, quae propria sunt: quia plerumque blandientes
<pb n="0043A"/>
sensum fallant dictorum nostrorum inexploratae
assertiones, nisi etiam propositionum adversarum
demonstratae inanitates, fidem nostram in eo
ipso, quod ipsae ridiculae esse arguantur, affirment.
Nonus itaque liber totus in repellendis iis, quae
ad infirmandam unigeniti Dei nativitatem ab impiis
usurpantur, intentus est: qui dispensationis occulti
a saeculis mysterii immemores, evangelica fide
Deum atque hominem praedicari non recordentur.
Namque cum Deum esse Dominum nostrum Jesum
Christum, et similem Deo esse et aequalem ut Deum
filium Deo patri, natum ex Deo, et secundum
nativitatis proprietatem in veritate Spiritus ( <hi>hoc est,</hi> 
divinitatis) subsistere negant; his niti dictorum dominicorum
professionibus solent: <hi>Quid me dicis bonum?
<pb n="0043B"/>
Nemo est bonus nisi unus Deus <note>(Luc. XVIII, 19)</note>
            </hi>;
ut cum dici se bonum coarguat, et non nisi <emph>19</emph> bonum
Deum unum esse testetur; et extra bonitatem
Dei sit, qui bonus est, et in Dei non sit veritate,
qui unus est. Quibus dictis etiam haec ad impietatis
suae argumenta connectunt: <hi>Haec est autem vita aeterna,
ut cognoscant te solum verum Deum, et quem misisti
Jesum Christum <note>(Joan. XVII, 3)</note>
            </hi>: ut solum verum
Deum confessus Patrem, nec verus ipse, nec
Deus sit; quia solius Dei veri exceptio, significatae
proprietatis non excedat auctorem. Non ambigue
autem hoc ab eo dictum esse intelligendum, quia
idem dixerit: <hi>Non potest Filius facere ab se quidquam,
nisi quod viderit Patrem facientem <note>(Joan. V, 19)</note>
            </hi>: ut
cum nihil nisi de exemplo operis possit operari, naturae
<pb n="0043C"/>
in eo intelligatur infirmitas; quia nequaquam
sit omnipotentiae comparandum, quod alienae operationis
subjectum est necessitati; et ratio intelligentiae
hoc suadeat, in omnibus a se posse et non
posse, differre. Differre autem eo usque, ut de patre
Deo haec ita professus sit: <hi>Pater major me est <note>(Joan.
XIV, 28)</note>
            </hi> 
 et cesset in professione absoluta adversandi
calumnia; quia impiae vesaniae sit honorem ac
naturam Dei tribuere abnuenti. Omni autem modo in
tantum eum a proprietate veri Dei abesse, ut etiam
testatus haec fuerit: <hi>De die autem illa et hora nemo
<pb n="0044A"/>
scit, neque Angeli in coelis, neque Filius, nisi Pater
solus (Marci XIII, 32)</hi>: ut cum Filius nesciat quod
Pater solus sciat, longe alienus sit nesciens a sciente;
quia natura ignorationi obnoxia, non sit ejus virtutis
et potestatis, quae a dominatu ignorationis excepta
sit.</p>
        </div3>
<div3>
          <head>30.</head>
          <p>
 <hi>Argumentis respondetur.</hi> --Haec itaque, corrupto
depravatoque sensu, impiissime ita intellecta
esse monstrantes, omnes dictorum causas ex his ipsis
vel interrogationum vel temporum vel dispensationum
generibus attulimus, causis potius verba subdentes,
non causas verbis deputantes: ut cum a se
dissideat, <hi>Pater major me est <note>(Joan. XIV, 28)</note>
          </hi>; et,
 <hi>Ego et Pater unum sumus <note>(Joan. X, 30)</note>
          </hi>; neque
idem sit, <hi>Nemo bonus est, nisi unus Deus (Luc.
<pb n="0044B"/>
XVIII, 19)</hi>; et, <hi>Qui me vidit, vidit et Patrem <note>(Joan. XIV, 9)</note>
          </hi>;
vel certe tanta a se diversitate contraria
sint: <hi>Pater, omnia tua mea sunt, et mea tua <note>(Joan. XVII, 10)</note>
          </hi>;
et, <hi>Ut cognoscant te solum verum
Deum (Ibidem, 3)</hi>; vel illud, <hi>Ego in Patre, et Pater in
me <note>(Joan. XIV, 11)</note>
          </hi>; et, <hi>De die autem et hora nemo
scit, neque angeli in coelis, neque Filius, nisi Pater
solus <note>(Marc. XIII, 31)</note>
          </hi>. Intelligantur in singulis et dispensationum
praedicationes, <emph>20</emph> et consciae potestatis
naturalis professiones: et cum idem sit dicti auctor
utriusque, demonstratis tamen virtutibus generum
singulorum (naturarum singularum quae sunt in
Christo), non pertineat ad contumeliam verae divinitatis,
quod ad sacramentum fidei evangelicae sub dispensatione
et causae et temporis et nativitatis et nominis
<pb n="0044C"/>
praedicatur.</p>
        </div3>
<div3>
          <head>31.</head>
          <p>
 <hi>Liber decimus. Quaedam Scripturae verba haereticis
specie tenus faventia.</hi> --Decimi vero libri eadem
est ratio, quae fidei. Nam quia ex passionis genere
et professione quaedam per stultae intelligentiae sensum
ad contumeliam divinae in Domino Jesu Christo naturae
virtutisque rapuerunt; ea ipsa demonstranda
fuerunt, et ab his impiissime intellecta esse, et a Domino
ad protestationem verae et perfectae in se majestatis
esse memorata. Namque his sibi dictis, ut
religiose impii sint, blandiuntur: <hi>Tristis est anima mea
<pb n="0045A"/>
usque ad mortem <note>(Matth. XXVI, 38)</note>
          </hi>; ut longe a beatitudine
atque incorruptione Dei sit, in cujus animam dominans
metus tristitiae imminentis inciderit: qui etiam
usque ad hanc precem consternatus fuerit passionis
necessitate: <hi>Pater, si possibile est, transeat calix iste
a me (Ibidem, 39)</hi>: et sine dubio timere videretur
 perpeti, quod ne pateretur oraverit; quia patiendi
trepidatio causam attulerit deprecandi: in tantum
vero infirmitatem ejus obtinuerit vis doloris, ut
in ipso crucis tempore diceret: <hi>Deus, Deus meus,
quare me dereliquisti <note>(Matth. XXVII, 46)</note>
          </hi>? qui etiam
usque ad querelam desolationis suae, passionis acerbitate
commotus, auxilii inops paterni, spiritum in
hac voce emiserit cum dixit: <hi>Pater, commendo in
manus tuas spiritum meum <note>(Luc. XXIII, 46)</note>
          </hi>; et exhalandi
<pb n="0045B"/>
spiritus trepidatione turbatus tuendum hunc
 Deo patri commendaverit; quia commendationis
necessitatem desperatio securitatis exegerit.</p>
        </div3>
<div3>
          <head>32.</head>
          <p>
 <hi>Alia iis opponuntur.</hi> --Sed stultissimi atque
impiissimi homines, non intelligentes nihil contrarium
in rebus iisdem ab eodem dictum fuisse, verbis
tantum inhaerentes, causas ipsas dictorum reliquerunt.
Nam cum longe multumque diversum sit, <hi>Tristis est anima mea usque ad mortem 
 <note>(Matth. XXVI, 38)</note>
          </hi>;
et, <hi>Amodo videbitis Filium hominis sedentem a dextris
virtutis (Ibidem, 64)</hi>; neque idipsum sit, <hi>Pater, si
possibile est, transeat calix iste a me (Ibidem, 39)</hi>; et
illud, <hi>Calicem quem dedit mihi Pater meus, non bibam
eum <note>(Joan. XVIII, 11)</note>
          </hi>? longeque diversum sit: <hi>Deus,
Deus meus, quare me dereliquisti <note>(Matt. XXVII, 46)</note>
          </hi>? <emph>21</emph> 
<pb n="0045C"/>
 ab eo: <hi>Amen dico tibi, hodie meum eris in paradiso <note>(Luc. XXIII, 43)</note>
          </hi>:
multum quoque dissentiat: <hi>Pater, commendo in manus tuas spiritum meum 
 <note>(Ibid.
46)</note>
          </hi>; et illud, <hi>Pater, remitte illis, quia quod faciunt
nesciunt (Ibidem, 34)</hi>: ad impietatem reciderunt
divinorum dictorum incapaces. Et cum non conveniat
trepidationi et libertati, festinationi et excusationi,
querelae et adhortationi, diffidentiae et intercessioni,
divinae professionis naturaeque immemores,
ad argumentum impietatis suae, dispensationis gesta
et dicta tenuerunt. Itaque nos demonstratis omnibus,
<pb n="0046A"/>
quae in sacramento et animae et corporis Domini Jesu
Christi sunt,nihil inexploratum, nihil tacitum
 dereliquimus: sed dictorum omnium pacificam
intelligentiam singulis quibusque causarum generibus
coaptantes, nec trepidare fiduciam, nec evitare voluntatem,
nec conqueri securitatem, nec commendationem
sui orantem, aliis veniam desiderasse
monstravimus: fidem dictorum universorum absoluta
evangelici mysterii praedicatione firmantes.</p>
        </div3>
<div3>
          <head>33.</head>
          <p>
 <hi>Liber</hi> XI <hi>alia haereticorum argumenta refellit.</hi> 
--Igitur quia desperatissimos homines ne ipsa quidem
resurrectionis gloria intra religionis intelligentiam
edoctos cohibuit, sed aut per dignationis professionem,
impietatis suae arma sumpserunt, aut sacramenti
revelationem ad Dei contumeliam transtulerunt:
<pb n="0046B"/>
ut per id quod dictum est, <hi>Adscendo ad
patrem meum et ad patrem vestrum, ad Deum meum
et ad Deum vestrum <note>(Joan. XX, 17)</note>
          </hi>, dum communis
nobis atque ipsi et Pater pater est, et Deus Deus est,
extra exceptionem veri Dei sit in professione communi,
eumque sicuti nos et creationis necessitas
creatori Deo subdat, et adoptio assumat in filium;
jam vero nulla in eo divinae naturae proprietas existimanda
sit, secundum Apostoli dictum, <hi>Cum autem
dixerit, Omnia subjecta sunt, praeter eum qui subjecit
ei omnia;  cum enim fuerint subjecta ei omnia,
tunc et ipse subjicietur ei qui ei subjecit omnia, ut
sit Deus omnia in omnibus <note>(I Cor. XV, 27, 28)</note>
          </hi>. Quia
subjectio et infirmitatem subjecti protestetur, et dominantis
significet potestatem: in his quoque cum
<pb n="0046C"/>
summa religionis demonstratione tractandis liber
undecimus occupatur, <emph>22</emph> etiam ex his ipsis dictis
apostolicis demonstrans, non modo non ad divinitatis
infirmitatem subjectionem proficere, sed per eam ipsam
( <hi>supple,</hi> subjectionem) veritatem Dei, quia
 ex Deo sit natus, ostendi: et per id, quod sibi
ac nobis et Pater pater est et Deus Deus est, nobis
multum acquiri, et ei nihil detrahi; cum scilicet homo
natus, et universis carnis nostrae passionibus functus,
ad Deum et Patrem nostrum, ut homo noster in
Deum glorificandus adscenderet.
<pb n="0047A"/>
</p>
        </div3>
<div3>
          <head>34. </head>
          <p>
 <hi>Liber</hi> XII <hi>Arianam haeresim apertius expugnat.
Filium Dei ita natum esse ut semper fuerit.</hi> --Quod
autem in omni genere doctrinarum observari semper
meminimus, ut si qui diu tenui primum exercitatione
 longoque usu humilioris studii fuerint eruditi,
tum jam ad rerum ipsarum, quibus imbuti sunt, experimenta
 mittantur; ut cum jam bene luserint
bella militaturi, in militiam protrahantur; aut cum
forenses lites scholaris materiae tentaverint, tunc
mittantur ad tribunalium pugnas; aut cum in stagnis
domesticis navim nauta intrepidus instruxerit, tunc
magni et peregrini maris committatur procellis: id
ipsum nos in hac maxima et gravissima totius fidei
intelligentia facere curavimus. Namque cum antea a
levibus initiis de nativitate, de nomine, de divinitate,
<pb n="0047B"/>
de veritate fidem teneram imbuissemus, ac leni profectu
etiam usque ad evellendas omnes haereticorum
occasiones, legentium studia extulissemus; tum eos
jam ad ipsam palaestram gloriosi certaminis magnique
produximus: ut in quantum ad aeternae nativitatis
complectendam intelligentiam humana mens
communis sensus opinione deficitur, in tantum studiis
divinis ad sentienda ea, quae ultra naturae nostrae
opinionem sunt, niterentur; quaestionem hanc maxime
dissolventes, quae saecularis sapientiae hebetudine
invalescens, de Domino Jesu ratione se putet
dicere: <hi>Erat quando non erat,</hi> et, <hi>Non fuit ante quam
nasceretur,</hi> et, <hi>De non exstantibus factus est:</hi> ut quia
nativitas eam videatur afferre causam, ut esset qui
non erat, et cum non exsisteret nasceretur; per id
<pb n="0047C"/>
quoque unigenitum Deum sensui temporum subdant:
(quasi vero non fuisse eum aliquando, fides ipsa et <emph>23</emph> 
 ratio nativitatis ostendat) atque ideo ex eo quod
non fuit, natum esse dicant, quia nativitas praestet
esse quod non fuit. Sed nos apostolicis atque evangelicis
testimoniis semper Patrem, semper Filium
praedicantes, non post aliqua Deum omnium, sed
ante omnia esse docebimus: neque incidere in eum
irreligiosae hujus intelligentiae temeritatem, ut de
non exstantibus nasceretur, et non fuerit ante quam
natus sit; sed ita semper fuisse, ut et natum praedicemus;
ita vero natum esse, ut semper fuisse manifestemus:
sitque in eo non innascibilitatis exceptio,
sed nativitatis aeternitas; quia et nativitas auctorem
habeat, neque careat aeternitate divinitas.
</p>
        </div3>
<div3>
          <head>35. </head>
<p>
            <pb n="0047D"/> <hi>Exponuntur verba:</hi> Dominus creavit me, <hi>etc.</hi> --
<pb n="0048A"/>Et quia dicti prophetici inscii, et coelestis doctrinae
imperiti sunt; corrupto sensu ac proprietate sententiae
creatum esse per id Deum potius quam natum
affirmare nituntur, quia dictum est, <hi>Dominus creavit
me in initium viarum suarum in opera sua <note>(Prov. VIII, 22)</note>
            </hi>;
ut sit ex communi creationum natura,
licet sit praestantior in genere creationis; neque
in eo sit gloria divinae nativitatis, sed virtus
potentis creaturae. Verum nos nihil novum, nihil
extrinsecus praesumptum afferentes, ipso illo Sapientiae
testimonio veritatem dicti rationemque praestabimus,
neque ad nativitatis divinae et aeternae intelligentiam
trahi posse, quod in initium viarum Dei et
in opera sit creatus, quia non idem sit in haec creatum
esse, et ante omnia natum esse: cum ubi nativitatis
<pb n="0048B"/>
significatio est, sola nativitatis professio est;
ubi vero creationis est nomen, ibi causa ejusdem
creationis anterior est: et cum ante omnia sit nata
Sapientia, tamen quia etiam in res aliquas sit creata,
non idipsum sit id quod ante omnia est, et quod
coepit esse post aliqua.</p>
        </div3>
<div3>
          <head>36.</head>
          <p>
 <hi>Liber</hi> XII <hi>quae de Spiritu sancto confitenda sunt
aperit.</hi> --Dehinc consequens visum est, creationis
nomine a fide, quae nobis de unigenito Deo est, repudiato,
ea quoque quae confessioni sancti Spiritus congrua
ac religiosa essent, docere: ut jam confirmatis
longo anteriorum libellorum diligentique tractatu,
nihil de totius fidei absolutione deesset, cum amotis
vitiosarum praedicationum etiam de opinione Sancti
Spiritus irreligiositatibus, illaesum atque incontaminatum
<pb n="0048C"/>
regenerantis Trinitatis sacramentum intra
definitionem salutarem apostolica atque evangelica
auctoritas contineret: neque jam per sensus humani
sententiam Spiritum Dei inter creaturas quisquam
auderet referre, quem ad immortalitatis pignus, et
ad divinae incorruptaeque naturae consortium sumeremus. <emph>24</emph>
</p>
        </div3>
<div3>
          <head>37.</head>
          <p>
 <hi>Gratia ad recte scribendum necessaria imploratur.</hi> 
--Ego quidem hoc vel praecipuum vitae
meae officium debere me tibi, Pater omnipotens Deus,
conscius sum, ut te omnis sermo meus et sensus loquatur.
Neque enim ullum aliud majus praemium hic
ipse usus mihi a te concessus loquendi potest referre,
quam ut praedicando te tibi serviat, teque quod es,
patrem, patrem scilicet unigeniti Dei, aut ignoranti
<pb n="0048D"/>
saeculo, aut neganti haeretico demonstret. Et in
<pb n="0049A"/>
hoc quidem tantum voluntatis meae professio est:
caeterum auxilii et misericordiae tuae munus orandum
est, ut extensa tibi fidei nostrae confessionisque vela
flatu Spiritus tui impleas, nosque in cursum praedicationis
initae propellas. Non enim nobis infidelis
sponsionis istius auctor est, dicens: <hi>Petite, et dabitur
vobis; quaerite, et invenietis; pulsate, et aperietur vobis <note>(Luc. XI, 9)</note>
          </hi>.
Nos quidem inopes ea quibus egemus precabimur, et in scrutandis prophetarum tuorum
apostolorumque dictis studium pervicax afferemus,
et omnes obseratae intelligentiae aditus pulsabimus:
sed tuum est, et oratum tribuere, et quaesitum
adesse, et patere pulsatum. Torpemus enim quodam
naturae nostrae pigro stupore, et ad res tuas intelligendas
intra ignorantiae necessitatem ingenii nostri
<pb n="0049B"/>
imbecillitate cohibemur: sed doctrinae tuae studia ad
sensum nos divinae cognitionis instituunt, et
ultra naturalem opinionem fidei obedientia provehit.</p>
        </div3>
<div3>
          <head>38.</head>
          <p>
 Exspectamus ergo ut trepidi hujus coepti
exordia incites, et profectu accrescente confirmes,
et ad consortium vel prophetalis vel apostolici spiritus
voces: ut dicta eorum non alio quam ipsi locuti
sunt sensu apprehendamus, verborumque proprietates
iisdem rerum significationibus exsequamur.
Locuturi enim sumus, quae ab iis in sacramento praedicata
sunt, te aeternum Deum, aeterni unigeniti Dei
patrem: et unum te sine nativitate, et unum Dominum
Jesum Christum ex te nativitatis aeternae, non
in deorum numerum veritatis diversitate referendum:
<pb n="0049C"/>
neque non ex te genitum, qui Deus unus
es, praedicandum; neque aliud quam Deum verum,
qui ex te Deo vero patre natus est, confitendum.
Tribue ergo nobis verborum significationem, intelligentiae
lumen, dictorum honorem, veritatis fidem:
et praesta, ut quod credimus, et loquamur; scilicet,
ut contingat nobis, unum te Deum patrem et unum
Dominum Jesum Christum de Prophetis atque Apostolis
cognoscentibus, nunc adversum negantes haereticos,
ita Deum et te celebrare, ne solum; et eum
praedicare, ne falsum.
</p>
        </div3>
      </div1>

<div1>
        <head> <emph>25-26</emph> LIBER SECUNDUS.</head>
<p> <hi>De veritate Trinitatis generatim, et de singularum
personarum dignitate et officio nominatim disserit.
<pb n="0049D"/>
Ac primo quidem declarat Hilarius tanti mysterii
notitiam in baptismo traditam sufficere. Tum de haeresum
origine, deque haereticis Trinitatis fidem infestantibus
<pb n="0050A"/>
pauca praelocutus, ad scribendum de
tam reconditis rebus invitum se ac trementem adduci
pluribus protestatur. Hinc ubi aperuit de Patre
quid sentiat, verbis rem ut est non satis explicari
ostendit. Deinde quid sit quidve non sit Filius exponit;
et arguit eos, qui inique ferunt se generationis
illius sacramentum capere non posse; cum tot aliis
in rebus, etiam suis, aequanimiter imperiti sint. Hanc
vero inenarrabilem Filii Dei generationem sapientibus
saeculi, scribis legis, et haereticis ignoratam, divina
illius natura prius paucis demonstrata, verbis
Piscatoris explicat.</hi> </p>
<p> <hi>Postea fidem Scripturis fundatam commendans, eam
medicamento comparat medendis omnibus morbis
idoneo, idque confirmat allatis Scripturae testimoniis,
<pb n="0050B"/>
quibus Sabellii simul et Hebionis Arianorumque
commenta debellantur. Non tacet quaedam de
Christo in Scripturis memorari, quae Deo indigna videantur;
sed in iis ipsis, quae humani generis causa
pertulisse narratur, ostendit non deesse potestatis ac
dignitatis signa, quibus eum vere Deum esse doceamur.</hi> </p>
<p divs_removed="true"> <hi>Tandem Spiritum sanctum existere a Patre et Filio
distinctum probat, et eorum scrupulum levat, qui
hoc aut ignorant aut ambigunt, quia</hi> Spiritus <hi>voce
Patrem aut Filium frequenter intelligi videant. Praeterea
demonstratur Spiritus sancti divina natura,
officium, quam necessarium nobis sit illius donum,
quove studio promerendum.</hi> 

        </p>
        <div3 moved_from_p="true">
            <head>1.</head>
          <p>
 <hi>Quod sufficiat Trinitatis notitia in baptismo tradita.</hi> 
<pb n="0050C"/>
--Sufficiebat credentibus Dei sermo, qui in
aures nostras Evangelistae testimonio cum ipsa veritatis
suae virtute transfusus est, cum dicit Dominus: <hi>Euntes nunc docete omnes gentes, baptizantes eos in
nomine Patris et Filii et Spiritus Sancti, docentes eos
servare omnia quaecumque mando vobis: et ecce ego
vobiscum sum omnibus diebus usque in consummationem
saeculi 
 <note>(Matth. XXVIII, 19, 20)</note>
            </hi>. Quid enim in
eo de sacramento salutis humanae non continetur?
aut quid est, quod sit reliquum aut obscurum?
Plena sunt omnia ut a pleno, et a perfecto perfecta.
Nam et verborum significationem, et efficientiam
rerum, et negotiorum ordinem, et naturae
intelligentiam comprehendunt. Baptizare jussit <hi>in
nomine Patris et Filii et Spiritus sancti,</hi> id est, in
<pb n="0050D"/>
confessione et auctoris, et unigeniti, et doni.
Auctor unus est omnium. Unus est enim Deus Pater,
ex quo omnia; et unus Unigenitus Dominus noster
<pb n="0051A"/>
Jesus Christus, per quem omnia; et unus Spiritus,
donum in omnibus. Omnia ergo sunt suis virtutibus
ac meritis ordinata: una potestas ex qua
omnia, una progenies per quam omnia, perfectae
spei munus unum. Nec deesse quidquam consummationi
tantae reperietur, intra quam sit, in Patre et
Filio et Spiritu sancto, infinitas in aeterno, species
in imagine, usus in munere.</p>
        </div3>
<div3>
          <head>2.</head>
          <p>
 <hi>Plura de ea disserere cogit haereticorum vitium.</hi> 
--Sed compellimur haereticorum et blasphemantium <emph>27</emph> 
 vitiis, illicita agere, ardua scandere, ineffabilia
eloqui, inconcessa praesumere. Et cum sola fide expleri
quae praecepta sunt oporteret,  adorare
videlicet Patrem, et venerari cum eo Filium, sancto
Spiritu abundare; cogimur sermonis nostri humilitatem
<pb n="0051B"/>
ad ea quae inenarrabilia sunt extendere, et in vitium
vitio coartamur alieno: ut quae contineri religione
mentium oportuissent, nunc in periculum
humani eloquii proferantur.</p>
        </div3>
<div3>
          <head>3.</head>
          <p>
 <hi>Haeresis e Scriptura perperam intellecta nascitur.</hi> 
--Exstiterunt enim plures, qui coelestium verborum
simplicitatem pro voluntatis suae sensu, non pro veritatis
ipsius absolutione susciperent, aliter interpretantes
quam dictorum virtus postularet. De intelligentia
enim haeresis, non de Scriptura est: et sensus,
<pb n="0052A"/>
non sermo fit crimen. Numquid corrumpi
veritas potest? Cum patris nomen auditur, numquid
natura filii non continetur in nomine? Numquid Spiritus
Sanctus non erit, qui nuncupatur? Neque enim
in Patre potest non esse quod pater est, neque in Filio
deesse quod filius est, neque in Spiritu sancto
non exstare quod sumitur. Sed homines mente
perversi omnia confundunt et implicant, et usque ad
naturae demutationem sensus sui perversitate contendunt;
ut quod Pater est Patri adimant, dum volunt
Filio auferre quod filius est. Adimunt autem,
 quando cum his non de natura sit filius. Non
ex natura autem est, quando non eadem in se habet
ortus, et generans. Neque enim filius est, cui alia
ac dissimilis erit a patre substantia. Pater autem quomodo
<pb n="0052B"/>
erit, si non quod in se substantiae atque naturae
est, genuerit in filio?</p>
        </div3>
<div3>
          <head>4.</head>
          <p>
 <hi>Haereticorum doctrinae novae, Sabellii, Hebionis,
Arianorum, Pneumatomachorum.</hi> --Haec igitur licet
mutare de eo quod sint nullo modo possint, afferunt
tamen doctrinas <emph>28</emph> novas et humana commenta:
ut Sabellius Patrem extendat in Filium, idque nominibus
potius confitendum putet esse quam rebus,
cum ipsum sibi Filium, ipsum proponat et Patrem:
ut Hebion omne initium filio Dei ex Maria
<pb n="0053A"/>
concedens, non ex Deo hominem, sed ex homine
Deum proferat; neque subsistens antea quod in principio
apud Deum erat Deus Verbum virgo susceperit,
sed carnem genuerit per verbum; quia in
Verbo antea, non existentis unigeniti Dei naturam
dicat, sed sonum vocis elatum: ut aliqui hujus nunc
temporis praedicatores, qui ex nihilo atque a tempore
formam et sapientiam et virtutem Dei provehunt; ne
si ex Patre sit Filius, Deus sit imminutus in Filium;
solliciti nimium, ne Patrem Filius ab eo natus evacuet:
atque idcirco Deo in filii creatione subveniant,
eum ex non exstantibus comparando, ut intra naturae
suae perfectionem Pater, quia nihil ex eo sit genitum,
perseveret. Jam vero quid mirum, ut de Spiritu
sancto diversa sentiant, qui in largitore ejus
<pb n="0053B"/>
creando, et demutando, et abolendo tam temerarii
sint auctores? atque ita dissolvant perfecti hujus sacramenti
veritatem, dum substantias diversitatum
in rebus tam communibus moliuntur: Patrem negando,
dum Filio quod est filius adimunt; Spiritum
sanctum negando, dum et usum et auctorem
ejus ignorant. Ita et imperitos perdunt, dum rationem
praedicationis hujus affirmant; et audientes fallunt,
dum naturam nominibus adimunt, quia nomina non
possunt auferre naturae. Praetermitto reliqua humani
periculi nomina, Valentinos, Marcionitas, Manichaeos
pestesque caeteras, quae interdum imperitorum mentes
occupant, et ipso contagio conversationis <emph>29</emph> inficiunt:
fitque omnium lues una, dum in audientium
sensum praedicantium morbus infunditur.
<pb n="0053C"/>
</p>
        </div3>
<div3>
          <head>5. </head>
          <p>
 <hi>De divinis sermonem quam aegre ac tremens instituat
Hilarius.</hi> --Horum igitur infidelitas in anceps
nos ac periculum protrahit, ut necesse sit de tantis
ac tam reconditis rebus aliquid ultra praescriptum
coeleste proferre. Dixerat Dominus baptizandas gentes, <hi>In nomine Patris et Filii et Spiritus sancti.</hi> 
Forma fidei certa est: sed quantum ad haereticos
<pb n="0054A"/>
omnis sensus incertus est. Ergo non praeceptis aliquid
addendum est, sed modus est constituendus audaciae:
ut quia malignitas instinctu diabolicae fraudulentiae
excitata veritatem rerum per naturae nomina
eludit, nos naturam nominum proferamus;
et editis, prout in verbis habebimus, dignitate atque
officio Patris, Filii, Spiritus sancti, non frustrentur
naturae proprietatibus nomina, sed intra naturae significationem
nominibus coartentur. Et nescio quid
de his rebus aliter sentientibus animi sit, veritatem
corrumpentibus, tenebras luci inferentibus, insecabilia
desecantibus, incorrupta scindentibus, indivisa
partientibus. Quibus si tantum factu facile
est perfecta concerpere, jus ponere potestati,
modum circumscribere infinito: mihi certe his respondenti
<pb n="0054B"/>
in curis aestus est, in sensu labes <note>( <hi>f.</hi> tabes)</note>
est, in intelligentia stupor est; in sermone autem
non jam infirmitatem, sed silentium confitebor. Et
certe mihi extorquetur hoc velle, dum et audaciae resistitur,
et errori consulitur, et ignorantiae providetur.
Immensum est autem quod exigitur, incomprehensibile
est quod audetur; ut ultra praefinitionem
Dei, sermo de Deo sit. Posuit naturae nomina, Patrem,
Filium, Spiritum sanctum. Extra significantiam
sermonis est, extra sensus intentionem, extra
intelligentiae conceptionem, quidquid ultra quaeritur,
non enuntiatur, non attingitur, non tenetur. Verborum
significantiam rei ipsius natura consumit, sensus
contemplationem imperspicabile lumen obcaecat,
intelligentiae <emph>30</emph> capacitatem quidquid fine nullo continetur
<pb n="0054C"/>
excedit. Sed nos necessitatis hujus ab eo,
qui haec omnia est, veniam deprecantes, audebimus,
quaeremus, loquemur: et, quod solum in tanta rerum
quaestione promittimus, ea quae erunt significata
credemus.</p>
        </div3>
<div3>
          <head>6.</head>
          <p>
 <hi>Patris notio.</hi> --Pater est, ex quo omne quod
est constitit. Ipse in Christo et per Christum
<pb n="0055A"/>
origo omnium. Caeterum ejus esse in sese est,
non aliunde quod est sumens, sed id quod est, ex se
atque in se obtinens. Infinitus, quia non ipse in aliquo,
sed intra eum omnia; semper extra locum,
quia non continetur; semper ante aevum, quia
tempus ab eo est. Curre sensu si quid ei putas ultimum
esse, eum semper invenies: quia cum semper
intendas, semper est quod intendas. Semper autem
locum ejus intendere ita tibi est, ut ei esse sine fine
est. Sermo in eo deficiet, non natura claudetur. Iterum
revolve tempora, esse semper invenies: et cum
calculi numerus in sermone defecerit, Deo tamen
semper esse non deficit. Intelligentiam commove,
et totum mente complectere; nihil tenes. Totum hoc
habet reliquum, reliquum autem hoc semper in toto
<pb n="0055B"/>
est. Ergo neque totum, cui reliquum est; neque
reliquum est omne, quod totum est. Reliquum
enim, portio est; omne vero, quod totum est.
Deus autem et ubique est, et totus ubicumque est.
Ita regionem intelligentiae excedit, extra quem
nihil est, et cui est semper ut semper sit. Haec veritas
est sacramenti Dei, hoc imperspicabilis naturae
nomen in Patre. Deus invisibilis, ineffabilis,
infinitus: ad quem et eloquendum sermo sileat, et
investigandum sensus hebetetur, et complectendum
intelligentia coartetur. Habet tamen, ut diximus, naturae
suae nomen in patre: sed pater tantum est. Non
enim humano modo habet aliunde quod pater est.
<pb n="0056A"/>
Ipse ingenitus, aeternus, habens in se semper ut
semper sit. Soli Filio notus: quia Patrem nemo novit
nisi Filius, et <emph>31</emph> cui voluerit Filius revelare; neque
Filium nisi Pater: illis scientia mutua est, illis vicissim
cognitio perfecta. Et quia Patrem nemo novit
nisi Filius, de Patre una cum revelante Filio,
qui solus testis fidelis est, sentiamus.</p>
        </div3>
<div3>
          <head>7.</head>
          <p>
 <hi>Pater ineffabilis est. Dei scientia perfecta.</hi> --Atque
haec senserim potius de Patre, quam dixerim:
nam me non fugit, quod ad ea quae ejus sunt eloquenda,
sermo omnis infirmus sit. Sentiendus
est invisibilis, incomprehensibilis, aeternus. Caeterum
ipsum quod in semetipso et a semetipso sit,
et ipse per se sit; quod invisibilis, et incomprehensibilis,
et immortalis: in his quidem honoris
<pb n="0056B"/>
confessio est, et sensus significatio, et quaedam circumscriptio
opinandi, sed naturae sermo succumbit,
et rem ut est verba non explicant. Namque quod in
semetipso sit cum audias,  rationi humanae
absolutio non occurrit; habere enim haberique discernitur,
et erit alterum quod est, alterum in quo
est. Si rursum quod a semetipso sit accipias; nemo
sibi ipse et munerator et munus est. Si quod immortalis
est; ergo est aliquid non ab eo, cui alter
non fiat obnoxius: nec solum id est, quod per enuntiationem
verbi hujus vindicatur ab altero. Si quod
incomprehensibilis est: nusquam ergo erit, quod negatur
attingi. Si quod invisibilis est, caret se ipso
<pb n="0057A"/>
quidquid non exstat ad visum. Deficit ergo in nuncupatione
confessio, ex quidquid illud sermonum aptabitur,
Deum ut est, quantusque est, non eloquetur.
Perfecta scientia est, sic Deum scire, ut licet non
ignorabilem, tamen inenarrabilem scias. Credendus
est, intelligendus est, adorandus est; et his officiis
eloquendus.</p>
        </div3>
<div3>
          <head>8.</head>
          <p>
 <hi>Filius quid sit, quid non sit.</hi> --Evecti de importuosis
locis in altum turbato mari sumus, et nec regredi,
nec progredi sine periculo licet: plus tamen
difficultatis in emetiendis est, quam emensis. Est
Pater ut est, et ut est esse credendus est. <emph>32</emph> Filium
mens consternatur attingere, et trepidat omnis sermo
se prodere. Est enim progenies ingeniti, unus ex
uno, verus a vero, vivus a vivo, perfectus a perfecto,
<pb n="0057B"/>
virtutis virtus, sapientiae sapientia, gloria gloriae,
imago invisibilis Dei, forma patris ingeniti. Quam
autem progeniem opinabimur unigeniti ab ingenito?
Clamat enim saepe numero Pater de coelis: <hi>Hic est
filius meus dilectus, in quo bene complacui <note>(Matth.
III, 17)</note>
          </hi>. Non est abscissio, aut divisio: impassibilis
est enim ille qui genuit, et imago invisibilis Dei est
ille qui natus est; et testatur: <hi>Quia Pater in me, et
ego in Patre <note>(Joan. X, 38)</note>
          </hi>. Non est assumptio: verus
enim filius Dei est, et clamat: <hi>Qui me vidit, vidit et
Patrem <note>(Joan. XIV, 9)</note>
          </hi>. Sed neque esse ut caetera jussus
est: namque Unigenitus ex uno est, et in se habet
vitam, ut habet in se vitam ille qui genuit; ait enim: <hi>Sicut habet Pater vitam in semetipso, ita dedit Filio
habere vitam in semetipso 
 <note>(Joan. V, 26)</note>
          </hi>. Sed neque
<pb n="0057C"/>
pars Patris in Filio est; testatur enim Filius: <hi>Omnia quae Patris sunt, mea sunt 
 <note>(Joan. XVI, 15)</note>
          </hi>: et
rursum: <hi>Et mea omnia tua sunt, et tua mea <note>(Joan.
XVII, 10)</note>
          </hi>; et:  <hi>Quaecumque habet Pater, dedit
Filio;</hi> testatur et Apostolus: <hi>Quia in ipso inhabitat
omnis plenitudo divinitatis corporaliter <note>(Coloss. II, 9)</note>
          </hi>.
Neque natura habet omnia esse, quod portio est.
Perfectus autem a perfecto est: quia qui habet omnia,
dedit omnia. Neque existimandus est non dedisse,
quia habeat; vel non habere, quia dederit.</p>
        </div3>
<div3>
          <head>9.</head>
          <p>
 <hi>Filii Dei generatio captum humanum superat.</hi> --Habent igitur nativitatis hujus uterque secretum.
<pb n="0058A"/>
Et si quis forte intelligentiae suae imputabit, generationis
hujus sacramentum non posse se consequi,
cum tamen et Pater sit absolute intellectus et
Filius; majore istud dolore a me audiet ignorari. Ego
nescio, non requiro; et consolabor me tamen. Archangeli
nesciunt, angeli non audierunt, saecula non
tenent, propheta non sensit, apostolus non interrogavit,
filius ipse non edidit. Cesset dolor querelarum.
Non te, quisquis es qui haec requires, revoco in
excelsum, <emph>33</emph> non in amplitudinem tendo, non deduco
in profundum: nonne aequanimiter ignorabis Creatoris
nativitatem, ignorans originem creaturae? Hoc
saltem requiro, sentisne te genitum, et quae ex te
generentur intelligis? Non quaero sensum unde hauseris,
vitam unde sortitus sis, intelligentiam unde
<pb n="0058B"/>
adeptus sis, quale est quod in te sit odor, sensus
visus, auditus; certe nemo quod facit nescit: quaero
unde ista iis quos generes indulgeas, qualiter sensum
inseras, oculos accendas, cor affigas. Haec, si potes,
enarra. Habes ergo quae nescis, et tribuis quae non
intelligis: aequanimiter imperitus in tuis, insolenter
in Dei rebus ignarus.</p>
        </div3>
<div3>
          <head>10.</head>
          <p>
 <hi>Generatio Dei qui pie et quo fructu investigetur.</hi> 
--Audi igitur Patrem ingenitum, audi unigenitum
Filium; audi: <hi>Pater major me est <note>(Joan. XIV, 28)</note>
          </hi>;
audi: <hi>Ego et Pater unum sumus <note>(Joan. X, 30)</note>
          </hi>; audi: <hi>Qui me vidit, vidit et Patrem 
 <note>(Joan. XIV, 9)</note>
          </hi>; audi: <hi>Pater in me est, et ego in Patre 
 <note>(Joan. X, 38)</note>
          </hi>;
audi: <hi>Ego de Patre exivi <note>(Joan. XVI, 28)</note>
          </hi>; et, <hi>Qui est in sinu Patris;</hi> 
 et, <hi>Omnia quae habet Pater,
<pb n="0058C"/>
 tradidit Filio;</hi> et, <hi>Vitam Filius in semetipso
habet, sicut et Pater habet in semetipso <note>(Joan.
V, 26)</note>
          </hi>; audi Filium imaginem, sapientiam, virtutem,
gloriam Dei: et intellige proclamantem Spiritum
sanctum: <hi>Generationem ejus quis enarrabit <note>(Esa. LIII, 8)</note>
          </hi>?
et objurga Dominum testantem: <hi>Nemo novit Filium nisi Pater, neque Patrem quis novit
nisi Filius, et cui voluerit Filius revelare 
 (Matth.
XI, 27</hi>: et insere te in hoc secretum, et inter unum
ingenitum Deum, et unum unigenitum Deum, arcano
te inopinabilis nativitatis immerge. Incipe, procurre,
persiste: etsi non perventurum sciam, tamen gratulabor
<pb n="0059A"/>
profecturum. Qui enim pie infinita persequitur,
etsi non contingat aliquando, tamen proficiet
prodeundo. Stat in hoc intelligentia fine
verborum.</p>
        </div3>
<div3>
          <head>11.</head>
          <p>
 <hi>Filii natura. Fidei officium.</hi> --Est Filius ab
eo patre qui est, unigenitus ab ingenito, progenies
a parente, vivus a vivo. Ut Patri vita in semetipso,
ita et Filio data est vita in semetipso. Perfectus
a perfecto, quia totus a toto; non divisio aut
discissio, quia alter in altero, et plenitudo divinitatis
in Filio est. Incomprehensibilis ab incomprehensibili;
novit enim nemo, nisi invicem. Invisibilis
ab invisibili: <emph>34</emph> quia imago Dei invisibilis
est; et quia qui vidit Filium, vidit et Patrem. Alius
ab alio; quia pater et filius: non natura divinitatis
<pb n="0059B"/>
alia et alia; quia ambo unum. Deus a Deo, ab uno
ingenito Deo unus unigenitus Deus; non dii duo,
sed unus ab uno; non ingeniti duo, quia natus est
ab innato; alter ab altero nihil differens, quia vita
viventis in vivo est. Haec de natura divinitatis
 attigimus, non summam intelligentiae comprehendentes,
sed intelligentes esse incomprehensibilia quae
loquamur. Nullum ergo, dicis, officium est fidei,
si nihil poterit comprehendi. Immo hoc officium
fides profiteatur, id unde quaeritur incomprehensibile
sibi esse se scire.</p>
        </div3>
<div3>
          <head>12.</head>
          <p>
 <hi>Generatio Filii Dei, ignota sapientibus mundi,
scribis legis, miraculis non satis probata.</hi> --Superest
de inenarrabili generatione Filii adhuc aliquid,
immo aliquid illud adhuc totum est. Aestuo differor,
<pb n="0059C"/>
 hebesco, et unde incipiam nescio. Nescio
enim quando natus sit Filius; et nefas est mihi
nescire quod natus sit. Quem imprecer? quem implorem?
ex quibus libris ad tantarum difficultatum
enarrationem verba praesumam? Evolvam omnem
Graeciae scholam? Sed legi: <hi>Ubi sapiens? ubi
conquisitor saeculi <note>(I Cor. I, 20)</note>
          </hi>? In hoc ergo sophistae
mundi et sapientes saeculi muti sunt; sapientiam
<pb n="0060A"/>
enim Dei reprobaverunt. Scribam ergo legis
consulam? Sed ignorat; quia ei crux Christi scandalum
est. Hortabor forte vos connivere et tacere,
quia ad venerationem satis sit ejus qui praedicatur,
leprosos emundatos fuisse, surdos audisse, claudos
cucurrisse, paralyticos constitisse, caecos lumen
recepisse, caecum ab utero oculos consecutum,
daemonas fugatos, aegrotos revaluisse, mortuos
vixisse? Sed haec haeretici confitentur, et pereunt.</p>
        </div3>
<div3>
          <head>13.</head>
          <p>
 <hi>Eadem piscatori revelata. Verbum est a tempore
liberum.</hi> --Exspectate itaque nihil minus claudorum
cursu, caecorum visu, fuga daemonum, vita mortuorum.
 Consistit enim mecum, in patrocinium editarum
superius difficultatum, piscator egens, ignarus,
<pb n="0060B"/>
indoctus, manibus lino occupatus, veste
uvida, pedibus limo oblitus, totus e navi. Quaerite et
intelligite, utrum mirabilius fuerit mortuos excitasse,
an imperito scientiam doctrinae istius intimasse.
Ait enim: <emph>35</emph> <hi>In principio erat Verbum <note>(Joan. I, 1)</note>
          </hi>.
Quid est istud, <hi>in principio erat?</hi> Transeuntur tempora,
  transmittuntur saecula, tolluntur aetates. Pone
aliquod quod voles tua opinione principium: non tenes
tempore, <hi>erat</hi> enim unde tractatur. Respice ad mundum,
intellige quid de eo scriptum sit: <hi>In principio
fecit Deus coelum et terram <note>(Gen. I, 1)</note>
          </hi>. Fit ergo
in principio quod creatur, et aetate continens
quod in principio continetur ut fieret. Meus autem
piscator illitteratus, indoctus, liber a tempore, solutus
a saeculis est, vicit omne principium: <hi>erat</hi> enim
<pb n="0060C"/>
quod est, neque in tempore aliquo concluditur ut
coeperit, quod erat potius <hi>in principio,</hi> quam fiebat.</p>
        </div3>
<div3>
          <head>14.</head>
          <p>
 <hi>Non est tamen solitarium.</hi> --Sed excidisse
forte ab ordine propositae distributionis piscatorem
nostrum deprehendemus: Verbum enim tempore liberavit,
  et suum est sibique, quod liberum
est, et solitarium et obtemperans nemini. Aures
<pb n="0061A"/>
erigamus in caetera. Ait: <hi>Et Verbum erat apud Deum <note>(Joan. I, 1)</note>
          </hi>.
Jam sine principio est apud Deum,
quod erat ante principium. Est ergo qui erat, <hi>apud Deum:</hi> 
 et qui abest a cognitionis tempore,
non abest ab auctore. Piscator noster evasit: sed
forte haerebit in caeteris.</p>
        </div3>
<div3>
          <head>15.</head>
          <p>
 <hi>An sit sonus vocis juxta Hebionem. Vocis
sono non congruit</hi> erat. <hi>Verbum Deus est.</hi> -- Dices
enim: Verbum sonus vocis est, et enuntiatio
negotiorum, et elocutio cogitationum. Hoc apud
Deum erat, et in principio erat: quia sermo cogitationis
aeternus est, cum qui cogitat sit aeternus.
 Respondeo tibi interim pro piscatore meo paucis,
dum videbimus quomodo rusticitatem suam ipse defendat.
Sermo in natura habet ut esse possit, sequens
<pb n="0061B"/>
autem ei est ut fuerit; est vero tantum cum auditur.
Et quomodo <hi>in principio erat,</hi> quod neque ante tempus,
neque post tempus est? Et nescio an vel ipso
esse possit in tempore: loquentium enim sermo neque
est ante quam loquantur, et cum locuti erunt
non erit; in eo autem ipso <emph>36</emph> quod loquuntur, dum
finiunt, jam non erit id unde coeperunt. Haec a me,
ut ab uno ex caeteris. Sed piscator aliter pro se: et
objurgabit te prius, cur negligenter audieris. Nam
etsi sententiam primam rudis auditor amiseras: <hi>In
principio erat Verbum,</hi> de sequenti quid quereris, <hi>Et Verbum erat apud Deum?</hi> 
 Numquid audieras, in
Deo (et non <hi>apud Deum</hi> ), ut sermonem reconditae
cogitationis acciperes? aut fefellerat rusticum, quid
esset inter inesse et adesse momenti? Id
<pb n="0061C"/>
enim, quod in principio erat, non in altero esse,
sed cum altero praedicatur. Sed de superioribus nihil
sumo, consequentia sibi adsint; statum Verbi
et nomen exspecta. Dicit namque: <hi>Et Deus erat
Verbum.</hi> Cessat sonus vocis, et cogitationis eloquium.
Verbum hoc res est, non sonus; natura, non
sermo; Deus, non inanitas est.
<pb n="0062A"/>
</p>
        </div3>
<div3>
          <head>16. </head>
          <p>
 <hi>Nec laedit unitatem Dei.</hi> --Sed trepido in dicto,
et me insolens sermo commovet. Audio: <hi>Et
Deus erat Verbum,</hi> cui unum Deum prophetae
nuntiaverunt. Sed ne quo ultra trepidatio mea
progredi possit, redde sacramenti tanti piscator meus
dispensationem, et refer ad unum omnia sine contumelia,
sine abolitione, sine tempore. Ait: <hi>Hoc erat
in principio apud Deum.</hi> Cum <hi>hoc erat in principio,</hi> non
tenetur in tempore; cum <hi>Deus</hi> est, non refertur ad
vocem; cum est <hi>apud Deum</hi> nihil nec offenditur,
nec aufertur: nam nec aboletur in alterum et apud
unum ingenitum Deum, ex quo ipse unus unigenitus
Deus est, praedicatur.</p>
        </div3>
<div3>
          <head>17.</head>
          <p>
 <hi>Tempus ab eo est, tempus quid.</hi> --Expectamus
adhuc a te, piscator, plenitudinem Verbi. Erat quidem
<pb n="0062B"/>
in principio, sed potuit non esse ante principium.
Etiam hic tibi aliquid pro piscatore meo profero:
Quod erat, non potuit non fuisse; <hi>erat</hi> enim non
habet in tempore non fuisse. Sed quid pro se ille? <hi>Omnia per eum facta sunt 
 <note>(Ibid., 3)</note>
          </hi>. Ergo si
nihil sine illo est; per quem universa <emph>37</emph> coeperunt;
et in infinitum est, per quem quod est omne sit
factum. Tempus enim est spatii, non in loco, sed
in aetate manentis significata moderatio. Et cum ab eo
omnia, res nulla non ab eo: et idcirco tempus ab eo est.</p>
        </div3>
<div3>
          <head>18.</head>
          <p>
 <hi>Verbum non est solitarium.</hi> --Sed dicitur tibi ab
aliquo, piscator meus: Nimium facilis et promiscuus
hic fuisti; <hi>omnia per eum facta sunt</hi> non habet modum.
Est ingenitus, qui factus a nemine est: est et ipse
genitus ab innato. Sine exceptione sunt <hi>omnia,</hi> et
<pb n="0062C"/>
nihil quod extra sit derelinquunt. Sed dum nihil ultra
dicere audemus, aut forte dum dicere molimur,
  occurre: <hi>Et sine eo factum est nihil.</hi> Reddidisti
auctorem, cum socium professus es. Cum
enim <hi>nihil sine eo,</hi> intelligo non solum; quia
alius est per quem, alius est sine quo: utroque
discernitur significatio et intervenientis et agentis.
<pb n="0063A"/>
</p>
        </div3>
<div3>
          <head>19. </head>
          <p>
 <hi>Non tantum adfuit facienti omnia, sed et fecit.</hi> --Sed sollicito de auctore, qui unus ingenitus
est, ne in eo quod <hi>omnia</hi> diceres, nihil esset exceptum,
solvisti metum dicendo: <hi>Et sine eo factum est
nihil.</hi> Verum confundor et turbor in eo, quod <hi>sine eo
factum est nihil.</hi> Est ergo aliquid per alterum factum,
quod tamen non sit sine eo factum: et si aliquid per
alterum, licet non sine eo; jam non per eum omnia;
quia aliud est fecisse, aliud est intervenisse facienti.
Non habeo hic, piscator meus, ut in caeteris,
quod ex meo proferam; a tuo statim respondendum
est, <hi>Omnia per eum facta sunt.</hi> Sentio. Apostolus
enim docuit: <hi>Visibilia et invisibilia, sive Throni, sive
Dominationes, sive Principatus, sive Potestates, omnia
per ipsum, et in ipso <note>(Coloss. I, 16)</note>
          </hi>.
</p>
        </div3>
<div3>
          <head>20. </head>
<p>
            <pb n="0063B"/> <hi>Qui omnia in Verbo creata. Verbum non successive,
sed nascendo perfectum existit.</hi> --Cum ergo <hi>omnia
per ipsum,</hi> subveni et enarra, quid non sine eo
 factum sit. <hi>Quod factum est in eo, vita est <note>(Joan. I, 4)</note>
            </hi>.
Hoc igitur non sine eo, quod in eo factum
est: nam id quod in eo factum est, etiam per eum
factum est. Omnia enim per ipsum et in ipso creata sunt <note>(Coloss. I, 16)</note>.
In ipso autem creata, quia nascebatur
creator Deus. Sed etiam ex hoc sine eo nihil factum
est, quod in eo factum est, quia nascens Deus vita erat:
et qui vita erat, non postea quam est natus, <emph>38</emph> 
effectus est vita; non enim in eo aliud est quod
natum est, et aliud est quod natus accepit. Non habent
inter se tempus et nativitas et profectus. Sed
nihil sine se fiebat ex iis quae in eo fiebant,
<pb n="0063C"/>
quia vita est ( <hi>supple</hi> is) in quo fiebant, et Deus
qui a Deo natus est, non postea quam natus
est, sed nascendo Deus exstitit. Nascens enim
a vivente vivus, a vero verus, a perfecto perfectus,
non sine potestate nativitatis suae natus est,
nativitatem videlicet suam non postea sentiens, sed
se Deum in eo ipso quod Deus ex Deo nascebatur
intelligens. Hoc unigenitus ab ingenito: hoc, <hi>Ego et
Pater unum sumus <note>(Joan. X, 30)</note>
            </hi>: hoc in confessione
Patris et Filii Deus unus: hoc Pater in Filio, et Filius
in Patre. Hinc, <hi>Qui me vidit, vidit et Patrem <note>(Joan. XIV, 9)</note>
            </hi>.
Hinc, <hi>Omnia quae habet Pater, dedit
Filio <note>(Joan. XVI, 15)</note>
            </hi>. Hinc, <hi>Sicut habet Pater vitam in
semetipso, ita dedit Filio vitam habere in semetipso</hi> 
<pb n="0064A"/> <note>(Joan. V, 26)</note>.
Hinc, <hi>Nemo novit Filium nisi Pater, neque
Patrem nisi Filius <note>(Matth. XI, 27)</note>
            </hi>. Hinc, <hi>In
ipso inhabitat omnis plenitudo divinitatis corporaliter <note>(Coloss. II, 9)</note>
            </hi>.</p>
        </div3>
<div3>
          <head>21.</head>
          <p>
 <hi>Verbi generatio humana ratione non capitur; tenenda
igitur fide.</hi> --Haec vita lux hominum est, haec
lux tenebras illuminans. Et ut impossibilitatem generationis
ejus enarrandae secundum prophetam piscator
consolaretur <note>(Esa. LIII, 8)</note>; adjecit, <hi>Et tenebrae eam
non comprehenderunt <note>(Joan. I, 4)</note>
          </hi>. Cessit sermo naturae,
et non habet quo excurrat; et tamen hoc piscator
iste recubans in Domini pectus accepit. Non est
iste saeculi sermo; quia de qua agitur, non saeculi res
est. Edatur aliquid, si in significatione verborum reperiri
potest ultra quam dictum sit: et si qua sunt
<pb n="0064B"/>
alia expositae a nobis naturae nomina, proferantur.
Quae si non sunt, immo quia non sunt; miremur hanc
in piscatore doctrinam, et in eo eloquia Dei sentiamus:
confessionemque Patris et Filii, ingeniti et
unigeniti inenarrabilem, et excedentem complexum
omnem et sermonis et sensus, teneamus atque adoremus:
et in Domino Jesu, exemplo Joannis, ut
haec possimus sentire et colloqui, accubemus <note>(Joan.
XIII, 25)</note>.</p>
        </div3>
<div3>
          <head>22.</head>
          <p>
 <hi>Haereticorum artes contra fidem vanae. Fides
una vincit omnes haereses.</hi> --Commendat autem fidei
hujus integritatem, et evangelica auctoritas, et apostolica <emph>39</emph> 
 doctrina, et circumstrepentium undique haereticorum
  otiosa fraudulentia. Stat enim hoc
fundamentum validum et immotum adversus omnes
<pb n="0064C"/>
ventos, pluvias, torrentes, non flatibus pellendum,
non stillicidiis penetrandum, non inundationibus
 subluendum <note>(Math. VII, 25)</note>: et optimum est,
quidquid a plurimis incursatum, a nullo tamen poterit
impelli. Ut autem quaedam medicamentorum
genera sunt ita comparata, ut non singulis tantum
aegritudinibus utilia sint, sed omnibus in commune
medeantur, habeantque in se virtutem generalis
auxilii: ita et fides catholica non adversum singulas
pestes, sed contra omnes morbos opem medelae communis
impertit, non infirmanda genere, non vincenda
numero, non diversitate fallenda; sed una atque
eadem adversum singula omniaque consistit.
Magnum est enim; tot in ea una remedia esse,
<pb n="0065A"/>
quot morbi sunt; et totidem veritatis esse doctrinas,
quotidem erunt studia falsitatis. Contrahantur in
unum nomina haereticorum, et omnes scholae prodeant:
audiant unum ingenitum Deum patrem, et
unum unigenitum Dei filium perfecti patris progeniem
perfectam; non per diminutionem genitum, non ex
solido parte aliqua decisum, sed omnia habentem, genuisse
 omnia consecutum; non ex derivatione fluxuve
deductum, sed ex omnibus atque in omnibus natum
ab eo, qui in omnibus in quibus est esse non desinat;
liberum a tempore, solutum a saeculis, per quem
omnia facta sunt: neque enim esse in his (saeculis)
potuit, quae ab ipso sunt instituta. Haec de Evangeliis
catholica et apostolica confessio est.
<pb n="0065B"/>
</p>
        </div3>
<div3>
          <head>23. </head>
          <p>
 <hi>Testimonia contra Sabellium, contra Hebionem,
contra Arianos. Petra Petri confessio.</hi> --Patrem et Filium,
si audet, Sabellius eumdem praedicet, et ipsum
illum esse qui utrumque sit nuncupatus; ut
cum eo unus sit ambo, non unum. Audiet statim de
Evangeliis non semel neque iterum, sed frequenter, <hi>Hic est filius meus dilectus, in quo bene complacui <note>(Mat. XVII, 5)</note>
          </hi>.
Audiet, <hi>Pater major me est <note>(Joan. XIV,
28)</note>
          </hi>. Audiet, <hi>Ego vado ad Patrem (Ibidem, 12)</hi>; et, <hi>Pater gratias tibi ago 
 <note>(Joan. XI, 41)</note>
          </hi>; et, <hi>Clarifica
me, Pater <note>(Joan. XVII, 5)</note>
          </hi>; <emph>40</emph> et, <hi>Tu es Filius Dei vivi <note>(Matth. XVI, 17)</note>
          </hi>.
Subrepat Hebion, initium filio
Dei ex Maria concedens, et Verbum a diebus carnis
intelligens. Relegat, <hi>Pater, clarifica me apud temetipsum
ea claritate, quam habui apud te prius quam
mundus esset <note>(Joan. XVII, 5)</note>
          </hi>; et, <hi>In principio erat Verbum,
<pb n="0065C"/>
et Verbum erat apud Deum, et Deus erat Verbum <note>(Joan. I, 1)</note>
          </hi>;
et, <hi>Omnia per eum facta sunt <note>(Ibid.
3)</note>
          </hi>; et, <hi>In mundo erat, et mundus per ipsum factus est,
et mundus eum non cognovit <note>(Ibid., 10)</note>
          </hi>. Existant novelli
apostolatus, sed ab antichristo, praedicatores,
omni contumelia Dei filium illudentes: et audiant, <hi>Ego de Patre exivi 
 <note>(Joan. XVI, 28)</note>
          </hi>; et, <hi>Filius in Patris
sinu <note>(Joan. I, 18)</note>
          </hi>; et, <hi>Ego et Pater unum sumus <note>(Joan. X, 30)</note>
          </hi>;
et <hi>Ego in Patre, et Pater in me <note>(Joan.
XIV, 11)</note>
          </hi>. Et postremo una cum Judaeis irascantur,
<pb n="0066A"/>
quod Christus proprium sibi patrem Deum confitens,
aequalem se Deo fecerit: et una cum iis audiant, <hi>Vel
operibus meis credite, quia Pater in me, et ego in Patre <note>(Joan. XIV, 28)</note>
          </hi>.
Unum igitur hoc est immobile
fundamentum, una haec felix fidei petra Petri ore
confessa, <hi>Tu es Filius Dei vivi <note>(Matth. XVI, 17)</note>
          </hi>, tanta
in se sustinens argumenta veritatis, quantae perversitatum
quaestiones et infidelitatis calumniae movebuntur.</p>
        </div3>
<div3>
          <head>24.</head>
          <p>
 <hi>Quae nostrae salutis causa Christus susceperit.</hi> --Jam in caeteris dispensatio voluntatis paternae est.
Virgo, et partus, et corpus; postque crux, mors, inferi,
salus nostra est. Humani <note>(Haec citat cod. can. Eccl.
Rom. c. 41)</note> enim generis causa Dei filius natus ex
virgine est et Spiritu sancto, ipso sibi in hac operatione
<pb n="0066B"/>
famulante; et sua, Dei videlicet inumbrante
virtute, corporis sibi initia consevit, et exordia carnis
instituit; ut homo factus ex virgine naturam in se
carnis acciperet, perque hujus admixtionis societatem
sanctificatum in eo universi generis humani corpus
exsisteret: ut quemadmodum omnes in se per id
quod corporeum se esse voluit conderentur, ita rursum
in omnes ipse per id quod ejus est invisibile referretur.
Dei igitur imago invisibilis pudorem humani
exordii non recusavit, et per conceptionem, partum,
vagitum, cunas, omnes naturae nostrae contumelias
transcucurrit. <emph>41</emph>
</p>
        </div3>
<div3>
          <head>25.</head>
          <p>
 <hi>Quod nihil dignum rependere valeamus.</hi> --Quid tandem dignum a nobis tantae dignationis affectui
rependetur? Inenarrabilis a Deo originis unus
<pb n="0066C"/>
unigenitus Deus, in corpusculi humani formam sanctae
Virginis utero insertus accrescit. Qui omnia continet,
et intra quem et per quem cuncta sunt, humani
partus lege profertur, et ad cujus vocem Archangeli
atque Angeli tremunt, coelum et terra et
omnia mundi hujus resolvuntur elementa,
vagitu infantiae auditur. Qui invisibilis et incomprehensibilis
est, non visu, sensu, tactuque moderandus,
cunis est obvolutus. Haec si quis indigna
Deo recolet, tanto se majoris beneficii obnoxium
<pb n="0067A"/>
confitebitur, quanto minus haec Dei convenerint
majestati. Non ille eguit homo effici, per quem homo
factus est: sed nos eguimus ut Deus caro fieret, et
habitaret in nobis, id est, assumptione carnis unius
interna universae carnis incoleret. Humilitas ejus nostra
nobilitas est, contumelia ejus honor noster est:
quod ille Deus in carne consistens, hoc nos vicissim
in Deum ex carne renovati.</p>
        </div3>
<div3>
          <head>26.</head>
          <p>
 <hi>Humilitatem conceptionis et partus dignitas commendat.</hi> 
--Sed ne forte detineant scrupulosas mentium
cogitationes cunae, vagitus, partus atque conceptio;
reddenda est singulis Dei dignitas: ut voluntatis
humilitatem potestatis ambitio praecedat,
nec dignationem dignitas derelinquat. Videamus igitur
quae sunt ministeria conceptus. Angelus
<pb n="0067B"/>
Zachariae loquitur, sterili partus affertur, de incensi
loco sacerdos mutus egreditur, Joannes in vocem
adhuc utero matris detentus erumpit, Mariam angelus
benedicit, matrem filii Dei virginem pollicetur.
Illa virginitatis suae conscia difficultate facti commovetur,
angelus efficientiam divinae operationis exponit;
ait enim, <hi>Spiritus sanctus de super veniet in
te, et virtus Altissimi obumbrabit tibi <note>(Luc. I, 35)</note>
          </hi>. Spiritus
sanctus de super veniens virginis interiora sanctificavit,
et in <emph>42</emph> his spirans [quia ubi vult, Spiritus
spirat <note>(Joan. III, 8)</note> ] naturae se humanae carnis
 immiscuit; et id, quod alienum a se erat, vi
sua ac potestate praesumpsit: atque ut ne quid
per imbecillitatem humani corporis dissideret,
virtus Altissimi virginem obumbravit, infirmitatem
<pb n="0067C"/>
ejus veluti per umbram circumfusa confirmans,
<pb n="0068A"/>
ut ad sementivam ineuntis Spiritus efficaciam substantiam
corporalem divinae virtutis inumbratio temperaret.
Haec conceptionis est dignitas.</p>
        </div3>
<div3>
          <head>27.</head>
          <p>
 <hi>Partus dignitas.</hi> --Videamus partum, vagitum
et cunas dignitas quae sequatur. Loquitur ad Joseph
angelus parituram Virginem, et eum qui natus fuerit
vocandum Emmanuel, id est, nobiscum Deum. Proclamat
Spiritus per prophetam <note>(Es. VII, 14)</note>, angelus
testis est, Deus nobiscum est ille qui nascitur. Novum
Magis de coelo stellae lumen effertur, et coeli Dominum
signum coeleste prosequitur. Angelus pastoribus
nuntiat natum Christum Dominum, salutem universorum.
Multitudo exercitus coelestis in laudem puerperii
concurrit, et tanti operis praeconia divini coetus
gaudia eloquuntur. Gloria deinde in coelis Deo, et
<pb n="0068B"/>
pax in terra bonae voluntatis hominibus nuntiatur.
Adsunt deinde Magi, involutum pannis adorant: et
post illam inanis scientiae suae operationem arcanam,
posito in cunis genu flectunt. Sic per Magos cunarum
sordes adorantur, sic vagitus per angelorum divina
gaudia honoratur, sic partui proclamans per prophetam
Spiritus, et angelus nuntians, et novae
lucis stella famulatur. Sic initia nascendi Spiritus
sanctus superveniens et inumbrans virtus Altissimi
moliuntur. Aliud intelligitur, aliud videtur; aliud
oculis, aliud animo conspicitur. Parit virgo: partus
a Deo est. Infans vagit: laudantes angeli audiuntur.
Panni sordent: Deus adoratur. Ita potestatis
dignitas <emph>43</emph> non amittitur, dum carnis humilitas
adoptatur.
<pb n="0068C"/>
</p>
        </div3>
<div3>
          <head>28. </head>
          <p>
 <hi>Christus gestis Deum egit.</hi> --Par etiam reliquae
<pb n="0069A"/>
est cursus aetatis. Nam omne tempus, quod in
homine egit, in Dei operibus explevit. De singulis
non est tempus dicere: tantum illud in universis
virtutum et curationum generibus contuendum est,
in carnis assumptione hominem, Deum vero in gestis
rebus exsistere.</p>
        </div3>
<div3>
          <head>29.</head>
          <p>
 <hi>Spiritum sanctum esse.</hi> --De Spiritu autem
sancto nec tacere oportet, nec loqui necesse est: sed
sileri a nobis, eorum causa qui nesciunt, non potest.
Loqui autem de eo non necesse est,  qui Patre
et Filio auctoribus, confitendus est. Et quidem puto,
an sit, non esse tractandum. Est enim; quando quidem
donatur, accipitur, obtinetur; et qui confessioni
Patris et Filii connexus est, non potest a confessione
Patris et Filii separari. Imperfectum enim est nobis
<pb n="0069B"/>
totum, si aliquid desit a toto. De quo si quis intelligentiae
nostrae sensum requiret, in Apostolo legimus
ambo, <hi>Quoniam estis filii Dei, misit Deus Spiritum
filii sui in corda nostra clamantem, Abba pater <note>(Galat. IV, 6)</note>
          </hi>.
Et rursum: <hi>Nolite contristare Spiritum
sanctum Dei, in quo signati estis <note>(Ephes. IV, 30)</note>
          </hi>.
Et iterum: <hi>Nos autem non spiritum hujus</hi> <emph>44</emph> 
<pb n="0070A"/> <hi>mundi accepimus, sed Spiritum qui ex Deo est, ut
sciamus quae a Deo donata sunt nobis 
 <note>(I Cor. II, 12)</note>
          </hi>.
Et rursum: <hi>Vos autem non estis in carne, sed in spiritu;
  si tamen Spiritus Dei in vobis est. Si quis
autem Spiritum Christi non habet, hic non est ejus <note>(Rom. VIII, 9)</note>
          </hi>.
Et rursum: <hi>Si autem Spiritus ejus,
qui suscitavit Jesum a mortuis, habitat in vobis, qui
suscitavit Christum a mortuis, vivificabit et mortalia
corpora vestra propter Spiritum suum qui habitat
in vobis <note>(Ibid. 11)</note>
          </hi>. Unde quia est, et donatur, et
habetur, et Dei est; cesset hinc sermo calumniantium.
Cum dicunt per quem sit, et ob quid sit, vel
qualis sit: si responsio nostra displicebit dicentium,
Per quem omnia, et ex quo omnia sunt,
et quia Spiritus est Dei, donum fidelium; displiceant
et Apostoli et Prophetae, hoc tantum de eo quod esset
<pb n="0070B"/>
loquentes; et post haec Pater et Filius displicebit.</p>
        </div3>
<div3>
          <head>30.</head>
          <p>
 <hi>Et Pater et Filius est sanctus Spiritus.</hi> --Manere
autem hinc quosdam in ignorantia atque ambiguitate
existimo, quod hoc tertium, id est, quod
 nominatur Spiritus sanctus, videant pro Patre et
<pb n="0071A"/>
lio frequenter intelligi. In quo nihil scrupuli est:
sive enim Pater, sive Filius,  et Spiritus et
sanctus est. <emph>45</emph>
</p>
        </div3>
<div3>
          <head>31.</head>
          <p>
 <hi>Qua ratione dictum sit, Deus Spiritus est. Error Samaritanae Deum templo vel monte claudentis.</hi> --Sed id quod in Evangeliis legitur, <hi>Quia Deus spiritus
est <note>(Joan. IV, 24)</note>
          </hi>, diligenter est contuendum quomodo
et qua ratione sit dictum. Omne enim dictum ut
dicatur ex causa est, et dicti ratio ex sensu erit
intelligenda dicendi; ne quia responsum a Domino
est, <hi>Spiritus Deus est, </hi> idcirco cum sancti Spiritus
nomine et usus negetur et donum. Cum Samaritana
Domino erat sermo: venerat enim redemptio
universorum. Cui post multum sermonem aquae
vivae, et quinque virorum, et nunc ejus qui esset
<pb n="0071B"/>
alienus <note>(Ibid., 20)</note>, mulier respondit: <hi>Domine, animadverto
quod propheta es. Patres nostri in monte hoc
adoraverunt; et vos dicitis quoniam in Jerosolymis est
locus ubi adorare oportet.</hi> Dominus respondit: <hi>Crede
mihi, mulier, quoniam venit hora, quando neque in isto
monte, neque in Jerosolymis adorabitis Patrem. Vos
adoratis quod nescitis, nos adoramus quod scimus,
quoniam salus ex Judaeis est. Sed venit hora, et nunc
est, cum veri adoratores adorabunt Patrem in Spiritu
et veritate: etenim Pater tales quaerit qui adorent eum.
Spiritus enim Deus est, et adorantes eum, in Spiritu
et veritate oportet adorare, quia Deus spiritus est <note>(Ibid.,
21 et seqq.)</note>
          </hi>. Mulier igitur traditionum memor paternarum,
vel tamquam Samaria in monte, vel tamquam
Jerusalem in templo adorandum Deum existimabat:
<pb n="0072A"/>
quod Samaria ad adorandum Deum per
transgressionem legis locum montis elegerat, Judaei
vero templum a Salomone conditum religionis sedem
existimabant: quorum utrorumque praesumptio, aut
collis edito, aut exstructae domus concavo, Deum
intra quem omnia et extra quem nihil ejus capax
est, continebat. Ergo quia Deus invisibilis, incomprehensibilis,
immensus <emph>46</emph> est; ait Dominus venisse
tempus, ut non in monte vel templo Deus sit adorandus: <hi>quia spiritus Deus est,</hi> 
 et spiritus nec circumscribitur,
nec tenetur, qui per naturae suae virtutem
ubique est, neque usquam abest, in omnibus
omnis exuberans: hos igitur veros esse adoratores,
qui in Spiritu et veritate sint adoraturi. Adoraturis
autem in Spiritu Deum Spiritum, alter in officio,
alter in honore est; quia discretum est in quo quisque
<pb n="0072B"/>
sit adorandus. Non enim tollit sancti Spiritus et
nomen et donum, quia dictum est, <hi>Deus Spiritus est.</hi> 
Responsum autem est mulieri Deum templo et monte
claudenti, esse omnia in Deo, Deum in semetipso, et
invisibilem atque incomprehensibilem in iis quae
invisibilia et incomprehensibilia sunt adorandum.
Atque ita natura et muneris et honoris significata
est, cum in Spiritu Deum Spiritum docuit adorandum,
et libertatem ac scientiam adorantium, et adorandi
 infinitatem, dum in Spiritu Deus Spiritus
adoratur, ostendens.</p>
        </div3>
<div3>
          <head>32.</head>
          <p>
 Simile huic etiam illud Apostoli est: <hi>Quia Dominus
Spiritus est, ubi autem Spiritus Domini est, ibi
libertas est <note>(II Cor. III, 17)</note>
          </hi>. Discrevit ad intelligentiae
<pb n="0073A"/>
significationem eum qui est, ab eo cujus est. Non
enim habere haberique unum est, neque eadem significatio
continet eum atque ejus. Ita cum dicit, <hi>Dominus
Spiritus est,</hi> naturam infinitatis ejus ostendit;
cum vero adjecit, <hi>Ubi Spiritus Domini ibi libertas
est,</hi> eum qui ejus est significat; quia et Spiritus
Dominus est, et ubi Spiritus est Domini, ibi libertas
est. Haec non quod causa postulet dicta sunt, sed ne
quid in his obscuritatis haereret. Est enim <emph>47</emph> 
Spiritus sanctus unus ubique, omnes patriarchas,
prophetas, et omnem chorum legis illuminans, Joannem
etiam in utero matris inspirans: datus deinde
apostolis caeterisque credentibus, ad agnitionem
ejus quae indulta est veritatis.</p>
        </div3>
<div3>
          <head>33.</head>
          <p>
 <hi>Spiritus sancti quod officium in nobis.</hi> --Quod
<pb n="0073B"/>
autem sit officium ejus in nobis, verbis ipsius Domini
audiamus. Ait enim: <hi>Adhuc multa habeo quae dicam
vobis, sed non potestis illa modo portare <note>(Joan. XVI, 12)</note>
          </hi>.
Expedit enim vobis ut ego eam; si iero, mittam vobis
 Advocatum <note>(Ibid. 7)</note>. Et rursum: <hi>Ego rogabo
Patrem, et alium Advocatum mittet vobis ut vobiscum
sit in aeternum, Spiritum veritatis <note>(Joan. XIV, 16 et
17)</note>
          </hi>. <hi>Ille vos diriget in omnem veritatem: non enim
loquetur a se, sed quaecumque audierit, loquetur, et
ventura annuntiabit vobis. Ille me honorificabit, quia de
 meo sumet <note>(Joan. XVI, 13 et 14)</note>
          </hi>. Haec de pluribus
ad intelligentiae viam dicta sunt, quibus et voluntas
 munerantis, et ratio et conditio muneris continetur:
ut quia infirmitas nostra neque Patris neque
Filii capax esset, fidem nostram de Dei incarnatione
<pb n="0073C"/>
difficilem, sancti Spiritus donum quodam intercessionis
suae foedere luminaret.</p>
        </div3>
<div3>
          <head>34.</head>
          <p>
 Est autem nunc consequens, ut et apostolum
explicantem doni hujus virtutem atque officium
audiamus; ait enim: <hi>Quotquot enim Spiritu Dei aguntur,
<pb n="0074A"/>
hi filii sunt Dei. Non enim accepistis spiritum servitutis
iterum in timorem, sed accepistis Spiritum
adoptionis, in quo clamamus: Abba pater <note>(Rom. VIII,
14)</note>
          </hi>. Et rursum: <hi>Quia nemo in Spiritu Dei dicit
anathema Jesu, et nemo potest dicere Dominum Jesum,
nisi in Spiritu sancto <note>(I Cor. XII, 3)</note>
          </hi>. Et rursum: <hi>Divisiones
autem donorum sunt, idem autem Spiritus; et
divisiones ministeriorum sunt, idem autem Dominus;
et divisiones operationum sunt, sed idem Deus, qui
operatur omnia in omnibus. Unicuique autem donatur
illuminatio</hi> <emph>48</emph> <hi>Spiritus ad utilitatem. Alii autem datur
 per Spiritum sermo sapientiae, alii sermo scientiae
secundum eumdem Spiritum, alii fides in eodem Spiritu,
alii dona sanitatum in uno Spiritu, alii operatio virtutum,
alii prophetia, alii separatio spirituum: alii
<pb n="0074B"/>
genera linguarum, alii interpretatio linguarum.
Omnia autem haec operatur unus atque idem Spiritus <note>(Ibid. 4 et seqq.)</note>
          </hi>.
Habemus igitur doni istius causam,
habemus effectus, et nescio quid de eo ambiguitatis
sit, cujus in absoluto sit et causa, et ratio, et potestas.</p>
        </div3>
<div3>
          <head>35.</head>
          <p>
 <hi>Spiritus sancti donum maxime necessarium.
Absque eo habetur natura Deum intelligendi, non usus.</hi> 
--Utamur ergo tam liberalibus donis et usum maxime
necessarii muneris expetamus. Ait enim, ut jam superius
ostendimus, Apostolus: <hi>Nos autem non spiritum
hujus mundi accepimus, sed spiritum qui ex Deo
est, ut sciamus quae a Deo donata sunt nobis <note>(I Cor. II,
12)</note>
          </hi>. Accipitur ergo ob scientiam. Ut enim natura humani
corporis cessantibus officii sui causis erit otiosa;
nam oculis,  nisi lumen aut dies sit, nullus ministerii
<pb n="0074C"/>
erit usus; ut aures, nisi vox sonusve reddatur,
munus suum non recognoscent; ut nares, nisi odor
fragraverit, in quo officio erunt nescient; non quod
his deficiet natura per causam, sed usus habetur ex
causa: ita et animus humanus nisi per fidem donum
<pb n="0075A"/>
Spiritus hauserit, habebit quidem naturam Deum
intelligendi, sed lumen scientiae non habebit. Munus
autem quod in Christo est, omne omnibus patet
unum: et quod ubique non deest, in tantum datur in
quantum quis volet sumere; in tantum residet,
in quantum quis volet promereri. Hoc usque in consummationem
saeculi nobiscum, hoc exspectationis
nostrae solatium, hoc, in donorum operationibus futurae
spei pignus est hoc mentium lumen, hic splendor
animorum est. Hic ergo Spiritus sanctus expetendus
est, promerendus est, et deinceps praeceptorum
fide atque observatione retinendus.
</p>
        </div3>
      </div1>

<div1>
        <head> <emph>49</emph> LIBER TERTIUS.</head>
<p divs_removed="true"> <hi>Aeternam Verbi generationem adstruit, eosque retundit
<pb n="0075B"/>
qui humana adversus illam ratione nituntur.
Ac primo quidem haec Filii verba,</hi> Ego in Patre, et
Pater in me, <hi>ubi sensus humani captum superare
demonstravit, ex ipsa Scripturarum de Patre et
Filio doctrina luculenter explicat. Deinde ex mira
aquae in vinum conversione, et ex quinque panum
incrementis, evincit multa Deum posse, in quibus
deficiat humanae mentis acies. Tum affertur humana
ratio, qua nullam ex Deo nativitatem esse posse
contendunt, multisque exploditur: 1º quia ortum
habet ex humana sapientia, quam se perditurum
Deus propheticis et apostolicis oraculis declaraverit.
2º Quia praestat audire Christum, ad hoc hominem
factum; ut rerum divinarum nobis testis esset (Hic
expenduntur verba, quibus dispensationis suae opus
<pb n="0075C"/>
et officium exposuit, ac veram ex Deo nativitatem
suam multis argumentis testatam fecit). 3º Quia ne
conspicabilium quidem Christi gestorum, illius v. g.
ad discipulos januis clausis ingressu, intelligentiam
assequimur. 4º Denique quia ea est mentis humanae
natura, ut cum creata et imperfecta sit, concipere
non valeat perfectum et Creatorem suum. Postremo
laudatur sapiens stultitia fidelium, qui sibi diffidunt
ut Deo credant, nec divina ex propriae rationis infirmitate
<pb n="0076A"/>
moderantur, sed secundum omnipotentis
virtutis infinitatem expendunt.</hi> 

        </p>
        <div3 moved_from_p="true">
            <head>1.</head>
          <p>
 <hi>Filium in Patre, et vicissim, sensus humanus non
capit.</hi> --Affert plerisque obscuritatem sermo Domini,
cum dicit: <hi>Ego in Patre, et Pater in me <note>(Joan. XIV,
11)</note>
            </hi>, et non immerito; natura enim intelligentiae humanae
rationem dicti istius non capit. Videtur namque
non posse effici, ut quod in altero sit, aeque id ipsum
extra alterum sit; et cum necesse sit ea, de quibus
agitur, non solitaria sibi esse, numerum ac statum
tamen suum, in quo sint, conservantia, non
posse se invicem continere, ut qui aliquid aliud intra
se habeat, atque ita maneat manensque semper
exterior, ei vicissim, quem intra se habeat, maneat
aeque semper interior. Haec quidem sensus hominum
<pb n="0076B"/>
non consequetur, nec exemplum aliquod rebus divinis
comparatio humana praestabit: sed quod inintelligibile
est homini, Deo esse possibile est. Hoc non
a me ita dictum sit, ut ad rationem dicti ea tantum
sufficiat auctoritas, quod a Deo dictum sit. Cognoscendum
itaque atque intelligendum est quid <emph>50</emph> sit
illud: <hi>Ego in Patre, et Pater in me;</hi> si tamen comprehendere
hoc ita ut est valebimus: ut quod natura
rerum pati non posse existimatur, id divinae veritatis
ratio consequatur.</p>
        </div3>
<div3>
          <head>2.</head>
          <p>
 <hi>Cognito Patre et Filio juxta Scripturas, facilius
illud percipitur. Quid Pater.</hi> --Atque ut facilius intelligentiam
difficillimae istius quaestionis consequi possimus,
prius Patrem et Filium secundum divinarum
Scripturarum doctrinam cognosci a nobis oportet, ut
<pb n="0076C"/>
de cognitis ac familiaribus absolutior sermo sit.
Aeternitas Patris, ut libro anteriore tractavimus,
  locos, tempora, speciem, et quidquid
illud humano sensu concipi poterit, excedit. Ipse
extra omnia et in omnibus, capiens universa et capiendus
a nemine, non accessu decessuve mutabilis;
sed invisibilis est, incomprehensibilis, plenus, perfectus,
aeternus, non aliunde quid sumens, sed
ad id quod ita manet sibi ipse sufficiens.
</p>
          <p>
            <pb n="0077A"/>3, <hi>Filius quid nascendo a Patre accepit. Quid nascendo
in carne pro nobis assumpserit.</hi> --Hic ergo ingenitus
ante omne tempus ex se filium genuit, non ex aliqua
subjacente <emph>51</emph> materia, quia per Filium omnia; non
ex nihilo, quia ex se filium: non ut partum, quia
nihil in Deo demutabile aut vacuum est; non partem
sui vel divisam vel discissam vel extensam; quia
impassibilis et incorporeus Deus est, haec autem passionis
et carnis sunt, et, secundum Apostolum, <hi>in
Christo inhabitat omnis plenitudo divinitatis corporaliter <note>(Coloss. II, 9)</note>
            </hi>.
Sed incomprehensibiliter, inenarrabiliter,
ante omne tempus et saecula, Unigenitum
ex his quae ingenita in se erant procreavit, omne
quod Deus est per charitatem atque virtutem nativitati
ejus impertiens: ac sic ab ingenito, perfecto,
<pb n="0077B"/>
aeternoque Patre, unigenitus et perfectus et aeternus
est Filius. Ea autem,  quae ei sunt secundum
corpus quod assumpsit, bonitatis ejus ad salutem
nostram voluntas est. Invisibilis enim et incorporeus
et incomprehensibilis, utpote a Deo genitus, tantum
in se et materiae et humilitatis recepit, quantum
in nobis erat virtutis ad intelligendum se et sentiendum
et contuendum; imbecillitati nostrae potius obtemperans,
quam de his in quibus erat ipse deficiens.</p>
        </div3>
<div3>
          <head>4.</head>
          <p>
 <hi>Qua ratione sit in Patre.</hi> --Igitur perfecti patris
perfectus filius, et ingeniti Dei unigenita progenies,
qui ab eo qui habet omnia accepit omnia, Deus a
Deo, spiritus a spiritu, lumen a lumine, confidenter
ait: <hi>Pater in me, et ego in Patre <note>(Joan. X, 38)</note>
          </hi>: quia
ut spiritus Pater, ita et Filius Spiritus; ut Deus Pater,
ita et Filius Deus; ut lumen Pater, ita et Filius
<pb n="0077C"/>
lumen. Ex iis ergo, quae in Patre, sunt ea in
quibus est Filius, id est, ex toto Patre totus
Filius natus est; non aliunde, quia nihil ante quam
Filius; non ex nihilo, quia ex Deo Filius; non
in parte, quia plenitudo deitatis in filio; neque in
aliquibus, quia in omnibus: sed ut voluit qui potuit,
<pb n="0078A"/>
 ut scit qui genuit. Quod in Patre est, hoc et in
Filio est; quod in ingenito, hoc et in unigenito; alter
ab altero, et uterque unum; non duo unus, sed
alius in alio, quia non aliud in <emph>52</emph> utroque; Pater in
Filio, quia ex eo Filius; Filius in Patre, quia non
aliunde quod Filius; unigenitus in ingenito, quia ab
ingenito unigenitus. Ita in se invicem; quia ut omnia
in ingenito patre perfecta sunt, ita omnia in filio
unigenito perfecta sunt. Haec in Filio et Patre unitas,
haec virtus, haec charitas, haec spes, haec fides, haec
veritas, via, vita, non calumniari de virtutibus suis
Deo, nec per secretum ac potestatem nativitatis
obtrectare Filio; Patri ingenito nihil comparare,
Unigenitum ab eo nec tempore nec virtute discernere,
Deum filium quia ex Deo est confiteri.</p>
        </div3>
<div3>
          <head>5.</head>
          <p>
 <hi>Dei potentia se gestis ostendit: quorum ratio lateat.
<pb n="0078B"/>
Homo non capit qui aqua in vinum sit conversa.</hi> 
--Sunt istiusmodi in Deo potestates, quarum
cum ratio intelligentiae nostrae incomprehensibilis
est, fides tamen per veritatem efficientiae in absoluto
est. Nec hoc in spiritalibus tantum, sed etiam
in corporalibus deprehendemus; non ad nativitatis
exemplum, sed ad admirationem facti intelligibilis ostensum.
Nuptiarum die vinum in Galilaea ex aqua
factum est <note>(Joan. II, 9)</note>: numquid consequetur aut sermo
noster aut sensus, quibus modis natura demutata
sit, ut aquae simplicitas defecerit, vini sapor natus
sit? Non permixtio fuit, sed creatio; et creatio
non a se coepta, sed ex alio in aliud existens: non
per transfusionem potioris obtinetur quod infirmius
<pb n="0078C"/>
est, sed aboletur quod erat, et quod non erat coepit.
Sponsus tristis est, familia turbatur, solemnitas nuptialis
convivii periclitatur. Jesus rogatur: non exsurgit,
aut instat, sed quiescentis ejus hoc opus est. Aqua
hydriis infunditur, vinum calicibus hauritur; infundentis
scientiae sensus non convenit haurientis. Qui
infuderunt, hauriri aquam existimant; qui hauriunt,
<pb n="0079A"/>
vinum infusum arbitrantur; tempus, quod in medio
est,  non proficit ut liquoris natura et nascatur
et pereat. Ratio facti et visum frustratur et sensum:
virtus tamen Dei in his quae sunt gesta sentitur. <emph>53</emph>
</p>
        </div3>
<div3>
          <head>6.</head>
          <p>
 <hi>Aut quomodo quinque panes excreverint.</hi> --Sed et de quinque panibus non dissimilis facti admiratio
est <note>(Matth. XIV, 17)</note>. Incrementis eorum, quinque
millium virorum et innumerabilium mulierum ac
puerorum fames vincitur: fugit oculos sensus nostri,
operis intelligentia. Quinque panes offeruntur et
franguntur, subrepunt praefringentium manibus quaedam
fragmentorum procreationes. Non imminuitur
unde praefringitur; et tamen semper praefringentis
manum fragmenta occupant. Fallunt momenta visum;
<pb n="0079B"/>
dum plenam fragmentis manum sequeris, alteram
sine damno portionis suae contueris; inter haec
fragmentorum cumulus augetur. Praefringentes in
ministerio sunt, edentes in negotio sunt, esurientes saturi
sunt, duodecim cophinos replent reliquiae. Non
sensus, non visus profectum tam conspicabilis
operationis assequitur. Est quod non erat, videtur
quod non intelligitur: solum superest ut Deus omnia
posse credatur.</p>
        </div3>
<div3>
          <head>7.</head>
          <p>
 <hi>Haec non sui causa egit Christus, sed ut humanum
de Dei rebus judicandi pruritum retunderet.</hi> --Non habent itaque divina adulationem, nec subest
Deo ad placendum fallendumque simulatio. Haec filii
Dei opera non de jactantiae studio sunt profecta: neque
enim ille, cui innumerabilia millia millium angelorum
<pb n="0079C"/>
serviunt, adulatus est homini. Quid enim eorum
quae nostra sunt indigebat, per quem sunt universa
quae nostra sunt? An honorem a nobis expostulabat,
nunc a somno stupidis, nunc de luxu noctium
fessis, nunc post rixas et caedes dierum male consciis,
nunc post convivia ebriis, quem Archangeli, et
Dominatus, et Principatus, et Potestates sine somno,
sine occupatione, sine crimine aeternis et indefessis
in coelo vocibus laudant: et laudant, quia ipse invisibilis
Dei imago omnes in se creaverit, saecula fecerit,
coelum firmaverit, astra distinxerit, terram
fundaverit, abyssos demerserit; ipse deinceps homo
natus sit, mortem vicerit, portas inferi fregerit, cohaeredem
sibi plebem acquisiverit, carnem in aeternitatis
gloriam ex corruptione transtulerit. Nihil ergo
<pb n="0079D"/>
iste eguit a nobis, ut haec eum apud nos inenarrabilia
et inintelligibilia opera tamquam egentem laudis
ornarent. Sed providens Deus nequitiae et stultitiae
<pb n="0080A"/>
humanae errorem, et sciens eo usque infidelitatem
prorupturam esse, ut sibi de Dei rebus judicium
praesumeret, audaciam nostram earum, de quibus
ambigeretur, rerum vicit exemplis.</p>
        </div3>
<div3>
          <head>8.</head>
          <p>
 <hi>Humana ratio contra generationem Dei reprobatur.</hi> 
--Sunt enim plures saeculi prudentes, quorum
prudentia Deo stultitia est, qui cum audiunt Deum
ex Deo, verum a vero, perfectum <emph>54</emph> a perfecto,
unum ab uno natum esse, tamquam impossibilia nobis
praedicantibus contradicant, quibusdam sententiarum
collectionibus inhaerentes, cum dicunt:
 « Nasci nihil potuit ab uno, quia omnis ex duobus
nativitas est. Jam si ab uno natus hic filius est, partem
ejus qui genuit accepit: et si pars, neuter ergo
perfectus est; deest enim ei unde decessit: nec plenitudo
<pb n="0080B"/>
in eo erit, qui ex portione constiterit: neuter
ergo perfectus est, cum plenitudinem suam et qui
genuerit amittat, nec qui natus est consequatur. » 
Hanc mundi sapientiam etiam per prophetam providens
Deus, ita damnat, dicens: <hi>Perdam sapientiam
sapientium, et intellectum prudentium reprobabo <note>(Esa. XXIX, 14)</note>
          </hi>.
Item in Apostolo: <hi>Ubi est sapiens, ubi
scriba, ubi conquisitor hujus saeculi? Nonne stultam fecit
Deus prudentiam hujus mundi? Nam quia in sapientia Dei
non cognovit mundus per prudentiam Deum, placuit
Deo per stultitiam praedicationis salvos facere credentes:
quoniam Judaei signa petunt, et Graeci sapientiam
quaerunt: nos autem praedicamus Christum crucifixum,
Judaeis quidem scandalum, Gentibus autem stultitiam,
iis autem qui sunt vocati, Judaeis atque Graecis Christum
<pb n="0080C"/>
Dei virtutem et Dei sapientiam: quia quod stultum
est Dei, sapientius est hominibus; et quod infirmum
est Dei, fortius est hominibus <note>(I Cor. I, 20 et
seqq.)</note>
          </hi>.</p>
        </div3>
<div3>
          <head>9.</head>
          <p>
 <hi>Christi officium apud nos.</hi> --Curam ergo humani
generis habens Dei filius, primum, ut sibi crederetur,
homo factus est: ut testis divinarum rerum nobis
esset ex nostris, perque infirmitatem carnis
Deum patrem nobis infirmibus et carnalibus praedicaret,
voluntatem in eo Dei patris efficiens, ut dicit: <hi>Non veni voluntatem meam facere, sed voluntatem ejus
qui me misit 
 <note>(Joan. VI, 38)</note>
          </hi>, non quod nolit et ille
quod faciat; sed obedientiam suam sub effectu paternae
voluntatis ostendit, volens ipse voluntatem
Patris explere. Erat autem haec efficiendae voluntatis
<pb n="0080D"/>
voluntas, cujus ipse testis est dicens: <hi>Pater, venit
hora, clarifica filium tuum, ut filius clarificet te:
sicut dedisti ei potestatem omnis carnis, ut omne quod
<pb n="0081A"/>
dedisti illi, det ei vitam aeternam. Haec est autem vita
aeterna, ut cognoscant te solum Deum verum, et quem
misisti Jesum Christum. Ego te clarificavi super terram,
opere consummato quod dedisti mihi ut faciam. Et
nunc clarifica me Pater apud temetipsum claritate
quam habui, prius quam mundus esset, apud te. Manifestavi
nomen tuum hominibus, quos dedisti mihi <note>(Joan. XVII, 1 et seqq.)</note>
          </hi>.
Verbis brevibus et paucis
omne opus officii sui et dispensationis exposuit, nihilo
minus fidei veritatem <emph>55</emph> adversum omnem
inspirationem diabolicae fraudulentiae communiens.
Curramus ergo per singulas sermonis sui virtutes.</p>
        </div3>
<div3>
          <head>10.</head>
          <p>
 <hi>Quid postulet dicens,</hi> CLARIFICA FILIUM.--Ait: <hi>Pater, venit hora, clarifica filium tuum, ut filius tuus
clarificet te.</hi> 
 Non diem, non tempus, sed horam venisse
<pb n="0081B"/>
dicit. In hora dici portio est. Et quae haec erit
hora? Nempe illa, de qua in tempore passionis discipulos
confirmans locutus est: <hi>Ecce venit hora, ut
filius hominis clarificetur <note>(Joan. XII, 23)</note>
          </hi>: Haec ergo
hora est, in qua se a Patre clarificari orat, ut Patrem
ipse clarificet. Sed quid est istud? Clarificari se
clarificaturus exspectat, et honorem redditurus expostulat,
et eget hoc quod rursum impertiet? Et hic
occurrant sophistae mundi et sapientes Graeciae, et
syllogismis suis veritatem irretiant. Quomodo et
unde et quid causae sit quaerant: et cum haeserint,
audiant, Quia stulta mundi elegit Deus <note>(I Cor. I,
27)</note>. Ergo per stultitiam nostram intelligamus inintelligibilia
sapientibus mundi. Dixerat Dominus, <hi>Pater,
venit hora:</hi> horam passionis ostenderat; nam haec
<pb n="0081C"/>
sub momento eo loquebatur: deinde adjecit, <hi>Clarifica
filium tuum.</hi> Sed quomodo clarificandus erat Filius?
Namque natus ex virgine, a cunis et infantia
usque ad consummatum virum venerat: per somnum,
famem, sitim, lassitudinem, lacrymas hominem
egerat, etiam nunc conspuendus, flagellandus, crucifigendus.
Quid ergo? Nobis solum hominem in
Christo haec erant contestatura. Sed non confundimur
cruce, non flagellis praedamnamur, non sputis
sordidamur. Clarificat Pater Filium. Quo modo?
Tandem suffigitur cruci. Deinde quid sequitur? Sol
non occidit, sed refugit. Quid refugisse dico? Non
receptus in nubem est, sed de cursu operis defecit:
et interitum suum cum eo reliqua mundi elementa
senserunt: et ne huic facinori ullae coelestes operationes
<pb n="0081D"/>
interessent, intercessionis hujus necessitate
quadam sui abolitione caruerunt. Sed terra quid fecit?
Ad onus Domini in ligno pendentis intremuit,
<pb n="0082A"/>
eum qui moriturus erat intra se contestata non capere.
Numquid et portionem suam rupes et saxa concedunt?
Sed rupta dissiliunt, et naturam suam perdunt,
caesamque ex se arcam incontinentem condendi
corporis confitentur.</p>
        </div3>
<div3>
          <head>11.</head>
          <p>
 <hi>Christus proprius est Dei filius.</hi> --Quid ad haec?
Proclamat quoque centurio cohortis, et crucis custos, <hi>vere Dei</hi> 
 <emph>56</emph> <hi>Filius erat iste <note>(Matth. XXVII, 54)</note>
          </hi>.
Creatura intercessione hujus piaculi liberatur; firmitatem
et virtutem saxa non retinent. Qui cruci affixerant,
vere Dei Filium confitentur: praedicationi
consentit effectus. Dominus dixerat: <hi>Clarifica Filium
tuum.</hi> Non solum nomine contestatus est esse se filium,
sed et proprietate, qua dicitur <hi>tuum.</hi> Multi enim
nos filii Dei, sed non talis hic filius. Hic enim et verus
<pb n="0082B"/>
et proprius est filius, origine, non adoptione; veritate,
non nuncupatione; nativitate, non creatione. Ergo
post clarificationem ejus, veritatem confessio consecuta
est. Nam verum Dei filium centurio confitetur;
ne quis credentium ambigeret, quod homo persequentium
non negasset.</p>
        </div3>
<div3>
          <head>12.</head>
          <p>
 <hi>Claritas Filio danda et Patri ab eo reddenda
virtutis in utroque unitatem significat.</hi> --Sed forte ea
clarificatione creditur eguisse Filius quam orabat:
et infirmus reperietur, dum clarificationem potioris
exspectat. Et quis non Patrem potiorem
confitebitur, ut ingenitum a genito, ut patrem a filio,
ut eum qui miserit ab eo qui missus sit, ut volentem
ab eo qui obediat? Et ipse nobis erit testis: <hi>Pater
major me est <note>(Joan. XIV, 28)</note>
          </hi>. Haec ita ut sunt, intelligenda
<pb n="0082C"/>
sunt: sed cavendum est, ne apud imperitos
gloriam Filii honor Patris infirmet. Nec infirmari
 patitur haec ipsa clarificatio postulata: ad id enim
quod dictum est, <hi>Pater, clarifica Filium tuum;</hi> sequitur
et illud, <hi>ut Filius clarificet te.</hi> Non ergo infirmus
est Filius, vicem clarificationis ipse, cum clarificandus
sit, redditurus. Sed si non infirmus, quid postulabat?
nemo enim nisi hoc quod <note>( <hi>al.</hi> quo)</note> eget postulat.
Aut numquid infirmus est et Pater? Aut eorum
quae habet ita profusus est, ut ei clarificatio sit reddenda
per Filium? Sed neque hic eguit, neque ille
desiderat: et tamen alteri alter impertiet. Ergo
expostulatio clarificationis dandae, vicissimque reddendae,
nec Patri quidquam adimit, nec infirmat Filium;
sed eamdem divinitatis ostendit in utroque virtutem
<pb n="0082D"/>
cum et clarificari se Filius a Patre oret, et
clarificationem Pater non dedignetur a Filio: sed
haec in Patre et Filio virtutis unitatem, per vicissitudinem
<pb n="0083A"/>
dandae et rependendae clarificationis
ostendunt.</p>
        </div3>
<div3>
          <head>13.</head>
          <p>
 <hi>Claritas quam sibi Pater et Filius exhibent, quae
sit.</hi> --Sed clarificatio haec quae sit, et ex quibus sit,
noscendum est <note>( <hi>Tres mss.</hi> docendum)</note>. Non, opinor,
demutabilis Deus est, neque in aeternitatem cadit
aut vitium aut emendatio, aut profectus aut damnum;
sed quod est, semper est, <emph>57</emph> hoc enim Deo est peculiare.
Quod semper est, habere aliquando in natura
non poterit ut non sit: quo modo ergo clarificabitur,
quod suo non eget, neque a se deficit; ( <hi>supple,</hi> 
ita ut) neque quidquam sit quod in se recipiat, neque
amiserit ut resumat? Haeremus, moramur. Sed
intelligentiae nostrae infirmitatem Evangelista non
deserit, qui quam clarificationem Patri Filius esset
<pb n="0083B"/>
redditurus ostendit, dicens: <hi>Sicut dedisti ei potestatem
omnis carnis, ut omne quod dedisti illi, det ei vitam
aeternam. Haec est autem vita aeterna, ut cognoscant
te solum verum Deum, et quem misisti Jesum
Christum <note>(Joan. XVII, 2 et 3)</note>
          </hi>. Clarificatur ergo per
Filium Pater, in eo quod sit a nobis intelligendus.
Claritas autem haec erat, quod ab eo Filius potestatem
omnis carnis acceperat caro factus ipse,
quod vitae aeternitatem erat caducis et corporeis et
mortalibus redditurus. Vitae autem nostrae aeternitas
non operationis erat, sed virtutis effectus: cum aeternitatis
gloriam non jam molitio nova, sed sola Dei
esset cognitio sumptura. Ergo non claritas Deo additur;
neque enim decesserat ut adderetur: sed per
Filium clarificatur apud nos imperitos, refugas, sordidos,
<pb n="0083C"/>
 sine spe mortuos, sine lege tenebrosos; et
clarificatur per id, quod ab eo Filius potestatem omnis
carnis acceperit, vitam ei aeternam daturus. Per
haec igitur Filii opera clarificatur Pater. Itaque cum
omnia Filius accepit, clarificatus a Patre est; et contra
clarificatur Pater, cum fiunt universa per Filium.
Et claritas accepta sic redditur, ut quod claritatis
in Filio est, id totum claritas Patris sit: quia a
Patre accepit omnia; quia honor famulantis in
honorem mittentis est, ut honor gignentis in honorem
nascentis est.</p>
        </div3>
<div3>
          <head>14.</head>
          <p>
 <hi>Spes vitae non in solo Patre, sed et in Filio. Missio
non naturam, sed personas discriminat.</hi> --Sed in quo
tandem aeternitas vitae est? Ait ipse: <hi>Ut cognoscant
te solum verum Deum; et quem misisti Jesum Christum.</hi> 
<pb n="0083D"/>
Quae hic difficultatum quaestiones sunt, et quae
<pb n="0084A"/>
pugna verborum est? Vita est verum Deum nosse:
sed nudum hoc non facit vitam. Quid ergo connectitur? <hi>Et quem misisti Jesum Christum.</hi> 
 Debitus Patri
a Filio honor redditur, cum dicit <hi>te solum verum
Deum.</hi> Non tamen se Filius a Dei veritate secernit,
cum adjungit: <hi>et quem misisti Jesum Christum.</hi> Non
habet intervallum confessio credentium, qui in utroque
spes vitae est: nec Deus verus ab eo deficit, qui
in conjunctione succedit. Cum ergo dicitur: <hi>Ut cognoscant
te solum verum Deum, et quem misisti Jesum
Christum;</hi> sub <emph>58</emph> hac significatione, id est, mittentis
et missi, non Patris et Filii veritas et divinitas sub aliqua
aut significationis aut dilationis diversitate discernitur,
sed ad gignentis et geniti confessionem fides
religionis instruitur.
<pb n="0084B"/>
</p>
        </div3>
<div3>
          <head>15. </head>
          <p>
 <hi>Laus Filii laus est Patris.</hi> --Ergo absolute Patrem
Filius clarificat in eo quod sequitur: <hi>Ego te clarificavi
super terram opere consummato, quod dedisti
mihi ut faciam.</hi> Laus Patris omnis a Filio est: quia
in quibus laudabitur Filius, laus erit Patris. Consummat
enim omnia, quae Pater voluit. Dei Filius homo
nascitur; sed Dei in partu virginis virtus est.
Dei Filius homo cernitur; sed Deus in operibus hominis
existit. Dei Filius cruci figitur; sed in cruce
hominis mortem Deus vincit. Christus Dei Filius moritur;
sed omnis caro vivificatur in Christo. Dei Filius
in inferis est; sed homo refertur ad coelum. In
quantum haec laudabuntur in Christo, tanto plus laudis
a quo Christus Deus est consequetur. His igitur
modis Pater Filium clarificat super terram: rursumque
<pb n="0084C"/>
Filius ignorationi gentium et stultitiae saeculi, per
 virtutum suarum opera, eum ex quo est ipse
clarificat. Et haec quidem clarificationis vicissitudo
non pertinet ad divinitatis profectum, sed ad honorem
eum qui ex cognitione ignorantium suscipiebatur.
Quo enim Pater non abundabat, ex quo sunt omnia?
Vel quid Filio deerat, in quo complacuerat omnem
plenitudinem divinitatis habitare? Ergo clarificatur
Pater in terra, quia opus ejus quod mandavit
efficitur.</p>
        </div3>
<div3>
          <head>16.</head>
          <p>
 <hi>Quam claritatem a Patre exspectet Filius.</hi> --Videamus
quid Filius a Patre clarificationis exspectet:
et absolutum est. Nam in continentibus est: <hi>Ego
te clarificavi super terram, opus consummavi quod dedisti
mihi ut facerem: et nunc clarifica me, Pater,
<pb n="0084D"/>
apud temetipsum ea claritate quam habui, priusquam
<pb n="0085A"/>
mundus esset, apud te. Manifestavi nomen tuum hominibus <note>(Job. XVII, 4)</note>
          </hi>.
Operibus ergo Filii clarificatus
est Pater: dum Deus esse intelligitur, dum Dei unigeniti
pater manifestatur, dum ad salutem nostram
filium suum etiam ex virgine natum esse hominem
voluit, in quo explentur ea omnia in passione, quae
de partu virginis coepta sunt. Itaque quia Dei filius
ex omni qua est parte perfectus, et ante omne
tempus in divinitatis plenitudine natus, nunc a carnis
suae origine homo, consummabatur ad mortem;
clarificari se apud Deum postulat, sicut Patrem ipse
clarificabat in terris: quia tum Dei virtutes ignoranti
saeculo clarificabantur in carne. <emph>59</emph> Nunc autem quid
est quod apud Patrem clarificationis exspectet?
Nempe hoc quod habuit apud eum, prius quam mundus
<pb n="0085B"/>
esset. Habuit plenitudinem divinitatis; atque
habet, namque Dei filius. Sed qui erat Dei filius, et
( <hi>ceu</hi> etiam) hominis coeperat esse filius; erat enim
Verbum caro factum. Non amiserat quod erat, sed
coeperat esse quod non erat; non de suo destiterat,
sed quod nostrum est acceperat: profectum ( <hi>puta,</hi> 
humanae naturae) ei quod accepit, ejus claritatis expostulat
unde non destitit. Ergo quia Filius Verbum,
et Verbum caro factum, et Deus Verbum, et hoc in
principio apud Deum, et Verbum ante constitutionem
mundi Filius: Filius nunc caro factus orabat,
ut hoc Patri caro inciperet esse quod Verbum;
ut id, quod de tempore erat, gloriam ejus quae sine
tempore est claritatis acciperet; ut in Dei virtutem
et spiritus incorruptionem transformata carnis corruptio
<pb n="0085C"/>
absorberetur. Haec itaque oratio ad Deum est,
ad Patrem haec confessio Filii est, haec carnis deprecatio
est: in qua eum judicii die compunctum et de
cruce recognitum universi videbunt, in qua praefiguratus
in monte est, in qua elevatus ad coelos est, in
qua Deo assedit a dextris, in qua visus a Paulo
est, in qua honorificatus ab Stephano est.</p>
        </div3>
<div3>
          <head>17.</head>
          <p>
 <hi>Dei nomen ante Christum hominibus ignotum.</hi> --Manifestato itaque hominibus nomine Patris, haec
postulat: sed quo nomine? Numquid nomen Dei ignorabatur?
<pb n="0086A"/>
Hoc Moyses de rubo audivit, hoc Genesis
in exordio creati orbis nuntiavit, hoc lex exposuit,
prophetae praetulerunt, homines in his mundi operibus
senserunt, gentes etiam mentiendo veneratae
sunt; non ergo ignorabatur Dei nomen. Sed plane
ignorabatur. Nam Deum nemo noscit, nisi confiteatur
et Patrem patrem unigeniti filii, et Filium non de
portione, aut dilatatione, aut emissione; sed ex
eo natum inenarrabiliter, incomprehensibiliter, ut
filium a patre, plenitudinem divinitatis ex qua et in
qua natus <emph>60</emph> est obtinentem, verum et infinitum et
perfectum Deum; haec enim Dei est plenitudo. Nam
si horum aliquid deerit, jam non erit plenitudo, quam
in eo habitare complacuit <note>(Coloss. I, 19)</note>. Hoc a Filio
praedicatur, hoc ignorantibus manifestatur; sic clarificatur
<pb n="0086B"/>
per Filium Pater, cum pater filii talis agnoscitur.</p>
        </div3>
<div3>
          <head>18.</head>
          <p>
 <hi>Nativitatis suae fidem Christus fecit gestis. Divina
quia non capiunt negantes objurgantur.</hi> --Volens
itaque Filius hujus nativitatis suae fidem facere, factorum
suorum nobis posuit exemplum ut per inenarrabilium
gestorum suorum inenarrabilem efficientiam
de virtute nativitatis inenarrabilis doceremur:
cum aqua fit vinum, cum quinque panes saturatis
quinque millibus virorum, excepto sexu et aetate
reliqua, replent fragmentis cophinos duodecim.
Res cernitur, et nescitur; fit et non intelligitur;
ratio non apprehenditur, et effectus ingeritur.
Stultum est autem, calumniam in eo inquisitionis
intendere, quod comprehendi id unde quaeritur,
per naturam suam non potest. Ut enim inenarrabilis
<pb n="0086C"/>
est Pater in eo quod ingenitus est; ita enarrari
Filius in eo quod unigenitus est non potest; quia
ingeniti est imago qui genitus est. Cum enim sensu
atque verbis imaginem apprehendimus, necesse est
etiam eum cujus imago est consequamur. Sed invisibilia
persequimur, et incomprehensibilia tentamus,
quibus intelligentia ad conspicabiles res et corporeas
coarctatur. Non erubescimus stultitiae, non nosmetipsos
irreligiositatis arguimus, Dei arcanis, Dei virtutibus
calumniantes. Quomodo Filius, et unde Filius,
<pb n="0087A"/>
et quo damno Patris, vel ex qua portione sit natus,
inquirimus. Habueras in exemplo operationum,
ut crederes Deum efficere posse, quorum intelligere
efficientiam non possis.</p>
        </div3>
<div3>
          <head>19.</head>
          <p>
 <hi>Provocantur ut explicent Christi januis clausis ingressum.</hi> 
--Quaeris quomodo secundum Spiritum natus
sit Filius: ego te de corporeis rebus interrogo.
Non quaero quomodo natus ex virgine sit; an detrimentum
sui caro perfectam ex se carnem generans
perpessa sit. Et <emph>61</emph> certe non suscepit quod edidit,
sed caro carnem sine elementorum nostrorum
pudore provexit, et perfectum ipsa de suis non
imminuta generavit. Et quidem fas esset, non impossibile
in Deo opinari, quod per virtutem ejus possibile
fuisse in homine cognoscimus.
<pb n="0087B"/>
</p>
        </div3>
<div3>
          <head>20. </head>
          <p>
Sed te, quisquis es, investigabilia sectantem, et
divinorum secretorum atque virtutum gravem arbitrum
consulo, ut mihi imperito, et tantum de omnibus
Deo ut sunt ab eo dicta credenti, rationem saltem
facti istius afferas. Dominum audio, et quia his
credo quae scripta sunt, scio jam post resurrectionem
frequenter videndum se in corpore praebuisse
multis non credentibus; certe Thomae, non nisi contrectatis
ejus vulneribus credituro, sicut ait: <hi>Nisi videro
 in manibus ejus fixuram clavorum, et misero
digitum meum in locum clavorum, et mittam manum
meam in latus ejus, non credam <note>(Joan., XX, 25)</note>
          </hi>. Dominus
ad omnem se intelligentiae nostrae imbecillitatem
<pb n="0088A"/>
accommodat, et dubitationi infidelium satisfacturus,
arcanum invisibilis virtutis operatur: facti rationem,
quisquis eris coelestium rerum scrutator, expone.
Erant discipuli in clauso, et secreto post
passionem Domini congregati consederant. Dominus <emph>62</emph> 
 Thomae fidem propositis conditionibus confirmaturus
assistit, palpandi corporis et contrectandi vulneris
obtulit facultatem: et utique qui compunctus recognoscendus
sit, necesse est corpus in quo est compunctus
attulerit. Quaero ergo per quas clausae domus
partes sese corporeus intulerit. Diligenter enim
Evangelista expressit dicens: <hi>Venit Jesus januis clausis,
et stetit in medio <note>(Ib., 26)</note>
          </hi>. An constructa parietum
penetrans et solida lignorum, naturam eorum
impenetrabilem transcucurrit? Stetit namque
<pb n="0088B"/>
corporeus, non simulatus aut fallax. Sequantur ergo
oculi mentis tuae penetrantis ingressum, et cum eo
clausam domum intelligentiae tuae visus introeat. Integra
sunt omnia et obserata: sed esse assistit medius,
cui per virtutem suam universa sunt pervia. Invisibilibus
calumniaris: ego a te visibilium exposco
rationem. Nihil cedit ex solido, neque per naturam
suam aliquid tamquam lapsu insensibili ligna et lapides
admittunt. Corpus Domini a sese non deficit,
ut sese resumat ex nihilo: et unde qui assistit in
medio est? Cedit ad haec et sensus et sermo, et extra
rationem humanam est veritas facti. Idcirco ergo
ut de nativitate fallimus, ita et de ingressus Domini
<pb n="0089A"/> <emph>63</emph> 
 mentiamur. Dicamus factum non fuisse, quia
intelligentiam facti non apprehendimus: et cessante
sensu nostro, facti ipsius cesset effectus. Sed mendacium
nostrum facti fides vincit. Adstitit Dominus
clausa domo in medio discipulorum: et Filius est
natus ex Patre. Noli negare quod steterit, quia per
intelligentiae infirmitatem, consistentis non consequaris
introitum: noli nescire quod ab ingenito et perfecto
Deo patre unigenitus et perfectus filius Deus
natus sit, quia sensum et sermonem humanae naturae
virtus generationis excedat.</p>
        </div3>
<div3>
          <head>21.</head>
          <p>
 <hi>Si possent, Dei opera omnia turbarent.</hi> --Et omnia
quidem insuper mundi opera adesse nobis in testimonium
possent, ne ambigere de Dei rebus arque virtutibus
fas crederemus. Sed in ipsam veritatem infidelitas
<pb n="0089B"/>
nostra procurrit, et violenti in excidium Dei
potestatis irrumpimus. Si liceret, corpora et manus
ad coelum elevaremus, solem astraque caetera annuis
 cursus sui limitibus proturbaremus, permisceremus
decessus Oceani et accessus, fluenta etiam fontium
<pb n="0090A"/>
inhiberemus, et naturas fluminum referremus,
concuteremus fundamenta terrae, et toto in
haec opera Dei parricidio desaeviremus. Sed bene,
quod nos intra hanc modestiae necessitatem natura
corporum detinet. Certe non fallimus, quid, si liceret,
essemus facturi. Namque quia possumus,
profanae voluntatis audacia naturam veritatis convellimus,
et bellum dictis Dei comparamus.</p>
        </div3>
<div3>
          <head>22.</head>
          <p>
 <hi>Christus Patrem nobis manifestavit ut patrem, non
ut creatorem.</hi> --Filius dixit: <hi>Pater, manifestavi nomen
tuum hominibus <note>(Joan. XVII, 6)</note>
          </hi>. Quid ad haec calumniamur?
quid aestuamus? Patrem tu negas? Atquin
hoc maximum opus Filii fuit, ut Patrem cognosceremus.
Negas plane, quando secundum te Filius
non ex eo natus est. Et cur filius dicetur, factus
<pb n="0090B"/>
pro voluntate quasi caetera? Admirari Deum possum
conditorem <emph>64</emph> mundi Christum creantem: et digna
Deo virtus est, ut effectorem archangelorum et angelorum,
visibilium et invisibilium, coeli atque terrae, et
universae hujus creationis effecerit. Sed non hic labor
<pb n="0091A"/>
Domini est, ut omnia in creandis rebus Deum
posse tu sentias; sed ut scias Deum patrem ejus
esse filii qui loquitur. Virtutes in coelo plures sunt,
et efficientes, et aeternae: sed unus unigenitus est
filius, non a caeteris sola differens potestate, quia per
eum cuncta sunt. Sed quia verus unus est filius,
non fiat degener, ut natus ex nihilo sit. Audis
Filium: crede quia filius est. Audis Patrem:
memento quia pater est. Quid istis nominibus
suspicionem, malitiam, audaciam interseris? Secundum
naturae intelligentiam nomina divinis rebus
aptata sunt. Quid affers vim verborum veritati?
Audis patrem et filium: ne ambigas esse quod nuncupantur.
Summa dispensationis est Filio, ut noveris
Patrem: quid irritum facis opus prophetarum, Verbi
<pb n="0091B"/>
incarnationem, virginis partum, virtutem operationum,
crucem Christi? Tibi haec omnia impensa, tibi
praestita sunt: ut per haec manifestus tibi et Pater
esset et Filius. Supponis nunc voluntatem, creationem,
adoptionem: inspice et militiam et stipendium
Christi. Nempe proclamat: <hi>Pater, manifestavi
nomen tuum hominibus;</hi> non audis, creatorem coelestium
creasti; non audis, effectorem terrestrium effecisti;
sed audis: <hi>Pater, manifestavi nomen tuum hominibus.</hi> 
Utere Salvatoris tui munere: scito patrem
esse qui genuit, filium esse qui natus est; natum
ex eo patre, qui est, veritate naturae. Memento
non tibi patrem manifestatum esse quod
Deus est, sed Deum manifestatum esse quod pater
est.</p>
        </div3>
<div3>
          <head>23.</head>
          <p>
 <hi>Filius a Patre subsistentia non natura discernitur.
Ut imago, omnia habet quae Pater.</hi> --Audis: <hi>Ego et
Pater unum sumus <note>(Joan. X, 30)</note>
          </hi>. Quid discindis et distrahis
Filium a Patre? <emph>65</emph> Unum sunt: scilicet is
qui est, nihil habens quod non sit etiam in eo a quo
est. Cum audis Filium dicentem: <hi>Ego et Pater unum
sumus;</hi> personis rem accommoda, gignenti et genito
professionis suae permitte sententiam. Sint unum, ut
<pb n="0092A"/>
sunt qui genuit et qui genitus est. Cur naturam excludis?
cur veritatem interimis? Audis: <hi>Pater in me,
et ego in Patre <note>(Ibid., 38)</note>
          </hi>: et hoc de Patre et Filio
Filii opera testantur. Non corpus <note>( <hi>al.</hi> ut corpus)</note> per
intelligentiam nostram corpori immittimus, neque ut
aquam vino infundimus: sed eamdem in utroque et
virtutis similitudinem et deitatis plenitudinem confitemur.
Omnia enim Filius accepit a Patre, et est Dei
forma, et imago substantiae ejus.  Eum enim
ab eo qui est: <hi>imago substantiae</hi> tantum ad subsistendi
fidem, non etiam ad aliquam naturae dissimilitudinem
intelligendam discernit. Patrem autem in Filio,
et Filium in Patre esse, plenitudo in utroque divinitatis
perfecta est. Non enim diminutio Patris est Filius,
nec Filius imperfectus a Patre est. Imago sola ( <hi>hoc est</hi> 
<pb n="0092B"/>
solitaria) non est, et similitudo non sibi est. Deo autem
simile aliquid esse, nisi quod ex se erit, non potest.
Non enim aliunde est, quod in omnibus simile est:
neque diversitatem duobus admisceri alterius ad alterum
similitudo permittit. Ne similia permutes, neque
sibi ex veritate indiscreta disjungas: quia qui
dixit: <hi>Faciamus hominem ad imaginem et similitudinem
nostram <note>(Gen. I, 26)</note>
          </hi>, invicem esse sui similes,
in eo quod <hi>similitudinem nostram</hi> dicat, ostendit. Ne
contigeris, ne contrectaveris, ne corruperis. Tene
naturae nomina, tene Filii professionem. Nolo aduleris,
ut Filium de tuo laudes: bene habet, ut iis quae
sunt scripta contentus sis.</p>
        </div3>
<div3>
          <head>24.</head>
          <p>
 <hi>Prudentia humana in Dei rebus deficit. Desipit
dum se putat perfectum sapere.</hi> --Non est autem in
<pb n="0092C"/>
tantum confidendum prudentia humana, ut perfectum
se quis putet sapere quod sapiat: et in eo arbitretur
absolutae rationis summam contineri, quod ipsa
mente pertractans, aequabili undique apud se existimet
veritatis opinione constare. Non enim concipiunt
imperfecta perfectum, neque quod ex alio
subsistit, absolute vel auctoris sui potest intelligentiam
obtinere, vel propriam: se quidem in eo tantum
<pb n="0093A"/>
quod est sentiens, caeterum ulterius <emph>66</emph> sensum
suum quam sibi constituta sit natura non tendens.
Motum enim suum non sibi debet, sed auctori: et
idcirco id, quod in aliud ex auctore subsistit, imperfectum
sibi est, dum constat aliunde; et necesse
est, ut in quo se perfectum putet sapere, desipiat:
quia naturae suae non moderans necessitatem, et omnia
infirmitatum suarum existimans terminis contineri,
falso jam sapientiae nomine gloriatur: quia sapere,
sibi ultra sensus sui non liceat potestatem, et
quam infirmum subsistendi est virtute, tam sensus
sit. Atque ob id imperfectae naturae substitutio, perfecti
sensus sapientiam obtinere se glorians, stultae
sapientiae irridetur opprobrio, Apostolo dicente: <hi>Non
enim misit me Christus baptizare, sed evangelizare, non
<pb n="0093B"/>
in sermone sapientiae, ne inanis fiat crux Christi: verbum
enim crucis stultitia est his qui pereunt, iis autem
qui salvantur, virtus Dei est. Scriptum est enim: Perdam
sapientiam sapientium, et intellectum intelligentium
reprobabo. Ubi sapiens? ubi scriba? ubi conquisitor
hujus saeculi? Nonne stultam fecit Deus sapientiam
hujus mundi? Quoniam quidem in sapientia Dei non
cognovit mundus per sapientiam Deum, decrevit
Deus per stultitiam praedicationis salvare credentes:
quoniam Judaei signa petunt, et Graeci sapientiam quaerunt:
nos autem praedicamus Christum Jesum crucifixum,
Judaeis quidem scandalum, gentibus autem
stultitiam, ipsis autem vocatis Judaeis et Graecis Christum
Dei virtutem et Dei sapientiam: quia quod infirmum
est Dei, fortius est hominibus; et quod stultum
<pb n="0093C"/>
est Dei, sapientius est hominibus <note>(I Cor. I, 17 et seqq.)</note>
          </hi>.
Omnis itaque infidelitas stultitia est: quia imperfecti
sensus sui usa sapientia, dum omnia infirmitatis
suae opinione moderatur, putat effici non
posse quod non sapit. Causa enim infidelitatis de
sententia est infirmitatis, dum gestum esse quis non
putat, quod geri non posse definiat.</p>
        </div3>
<div3>
          <head>25.</head>
          <p>
 <hi>Stultitia sapiens fidelium.</hi> --Et idcirco Apostolus
sciens naturae humanae imperfectam cogitationem
hoc solum putare in veri ratione esse quod
saperet, ait non in sermone se sapientiae praedicare,
ne praedicationis suae inanis esset assertio. Ac ne
stultitiae esse praedicator existimaretur, adjecit,
verbum crucis stultitiam <emph>67</emph> esse pereuntibus: quia
<pb n="0093D"/>
eam solam infideles prudentiam crederent esse, quam
<pb n="0094A"/>
saperent; et cum nihil nisi intra infirmitatis suae
saperent naturam, eam, quae sola Dei perfecta sapientia
est, putarent esse stultitiam; per quod in
 ea ipsa infirmis sapientiae suae opinione desiperent.
Ergo quidquid pereuntibus stultitia est, hoc
iis qui salvantur Dei virtus est: quia nihil naturalis
sensus sui infirmitate moderantur, sed divinae
potestatis efficientiam secundum infinitatem coelestis
virtutis expendunt. Et idcirco sapientiam sapientium,
et intelligentiam intelligentium Deus improbat,
quia per opinionem stultitiae humanae credentibus
salus tribuitur: dum et infideles, quae extra sensum
suum sunt, stulta esse decernunt, et fideles potestati
ac virtuti Dei omnia largiendae sibi salutis suae
sacramenta permittunt. Non ergo sunt stulta quae
<pb n="0094B"/>
Dei sunt; sed humanae naturae insipiens prudentia
est, quae a Deo suo aut signa aut sapientiam ad fidem
postulet. Et Judaeorum quidem est postulare
signa; quia in Dei nomine per legis familiaritatem
non admodum rudes, crucis scandalo commoventur.
Graecorum autem est sapientiam poscere, quia gentili
ineptia humanaque prudentia rationem sublati
in crucem Dei quaerant. Quae quia secundum sensum
naturae infirmis occulta in sacramento sit; fit stultitia
 infidelis: cum quod naturaliter mens imperfecta
non concipit, id extra prudentiae causam esse
decernat. Sed ob hanc imprudentem mundi sapientiam,
quae <emph>68</emph> per Dei sapientiam Deum ante nescivit,
id est, per hanc magnificentiam mundi ac tam
sapienter instituti opificii ornatum, creatoris sui non
<pb n="0094C"/>
est venerata sapientiam; placuit Deo praedicatione
stultitiae salvos facere credentes, id est, crucis fide
aeternitatem mortalibus provenire: ut confusa humanae
 sententiae opinione, ibi salus reperiretur,
ubi creditur esse stultitia. Christus enim qui stultitia
gentibus et Judaeis scandalum est, Dei virtus Deique
sapientia est: quia quae sensu humano infirma in
Dei rebus et stulta existimantur, haec prudentiae
virtutique terrenae, et sapientiae et potestatis veritate
praecellant.</p>
        </div3>
<div3>
          <head>26.</head>
          <p>
 <hi>De Dei rebus non suo sensu, sed fide decernendum.</hi> 
--Nihil igitur in divinis effectibus humanae
mentis opinione tractandum est, neque de creatore
suo opificii ipsius materia decernat. Assumenda autem
<pb n="0094D"/>
nobis est stultitia, ut sapientiam sumamus, non
<pb n="0095A"/>
imprudentiae sensu, sed naturae nostrae conscientia:
ut quod cogitationis terrenae ratio non concipit, id
nobis rursum ratio divinae virtutis insinuet. Cum
enim recognita stultitiae nostrae intelligentia, imperitiam
naturalis in nobis imprudentiae senserimus,
tum per divinae sapientiae prudentiam ad Dei sapientiam
imbuemur: cum sine modo virtutes Dei ac
potestatem metiamur, cum naturae Dominum non
intra naturales leges cohibeamus, cum hoc solum
de Deo bene credi intelligamus, ad quod de se credendum
ipse sibi nobiscum et testis et auctor exsistat.
</p>
        </div3>
      </div1>

<div1>
        <head> <emph>69-70</emph> LIBER QUARTUS.</head>
<p> <hi>Catholicorum simplicitatem adversus Arianorum astus
<pb n="0095B"/>
munire aggreditur. Eam ob rem quae illorum de
Christo sit sententia exponit. Tum defendit Filium
Patri</hi> homousion <hi>ac</hi> semper fuisse, <hi>et a pravis sensibus,
quibus necessarias illas voces supprimere tentant,
Ecclesiam abhorrere declarat. Allatis deinde
variis Scripturae testimoniis, quibus Filium a naturae
divinae possessione exclusum esse veteratorie insinuant,
integram exhibet fidei professionem, quam Arius
Alexandria pulsus aliique ipsius partibus addicti ad
Alexandrum antistitem miserunt. Hujus deinceps primam
partem, his maxime nixam verbis,</hi> Audi Israel,
Dominus Deus tuus unus est, <hi>quasi nimirum iis
Moyses Deum non modo natura, sed et persona
unum praedicarit, multis refutat: ostenditque tum
ex creatione mundi, tum ex pluribus visis factis Agar,
<pb n="0095C"/>
Abrahae, Jacob et Moysi, tum etiam ex Prophetarum
testimoniis, ac nominatim Moysi, Psalmographi,
Oseae, Esaiae ac Baruch, sive ut vocat, Jeremiae,
Deum etsi natura unum, non tamen esse solitarium,
sed filium habere, qui cum ipso divinitatis et nomen
obtineat et naturam.</hi> </p>
<p>De visis in eo expositis quaedam observanda.-- <hi>Quia
vero hujus ac subsequentis libri argumenta pleraque
nituntur visis patriarcharum; operae pretium est
nonnulla de iis praefari. Constans apud veteres videtur
opinio, Filium ab initio mundi variis se modis
hominibus spectabilem praebuisse. Hoc diserte docent
Justinus martyr, Irenaeus, Origenes, Theophilus
Antioch., Clemens Alexandr., Tertullianus, Cyprianus,
Patres Antiocheni concilii contra Paulum
<pb n="0095D"/>
Samosat., ut mittamus Faustinum Presbyterum, Ambrosium,
Leonem, aliosque plurimos. Sed ne ab iis
quidem hoc negatum est, qui Ario favebant. Idipsum
passim praedicat Eusebius in lib. Dem. Ev., et Sirmiense
concilium contra Photinum eos anathemate
damnat qui aliter senserint.</hi> </p>
<p> <hi>Sed cum in hac doctrina fraudem moliti sint Ariani, ut
Filium, qui visibilis ac visus sit, a Patre invisibili
natura dissimilem praedicarent; alte retinendum,
sanctos Patres ita Deum visum asseruisse, ut cum
Augustino lib.</hi> II <hi>contra Maximinum, cap. 26, n. 12,
senserint,</hi> divinitatem non per substantiam suam,
in qua invisibilis et immutabilis est, sed per
creaturam sibi subjectam mortalium oculis apparuisse
<pb n="0096A"/>
cum voluit. <hi>Ac ne peregrina huc adsciscamus,
locuples hujus rei testis est Hilarius, lib.</hi> XII, <hi>n. 45
et</hi> 46. Certe, <hi>inquit,</hi> qui ante angelus, nunc etiam
homo est: ne naturalem hanc esse Dei speciem
diversitas hujus ipsius assumptae creationis pateretur
intelligi. Adest autem Jacob etiam usque ad
luctae complexum in habitu humano . . . Sed idem
postea et Moysi esse ignis ostenditur: ut naturae
creatae tum potius ad speciem, quam ad substantiam
naturae, fidem disceres. <hi>Acute Augustinus
epist. alias</hi> CXII, <hi>nunc</hi> CXLVII, <hi>num. 20, in illa Moysi
verba,</hi> Si inveni gratiam ante te, ostende mihi temetipsum.
Quid ergo, <hi>inquit?</hi> Ille non erat ipse?
Si non esset ipse, non ei diceret, ostende mihi temetipsum,
sed, ostende Deum: et tamen si ejus
<pb n="0096B"/>
naturam substantiamque conspiceret, multo minus
diceret, ostende mihi temetipsum. Ipse ergo erat
in ea specie, qua apparere voluerat: non autem ipse
apparebat in natura propria, quam Moyses videre
cupiebat.</p>
<p> <hi>Si ex proximis Scripturae verbis ipsum Deum a Moyse
visum Augustinus recte asseruit; pari ratione concedendum
est ipsum Deum eidem Moysi in rubo
dixisse:</hi> Ego sum Deus Abraham, <hi>etc., verumque
Deum Agar allocutam esse, cui clamavit:</hi> Tu Deus,
qui adspexisti me. <hi>Neque hoc etiam negantii Patres,
qui in visis illis veros Angelos adstitisse arbitrantur.
Non enim existimant angelos illos Dei ac Domini
nomen sibi attribuisse, quia ut legati Dei ac Domini
nomine loquebantur; quis enim legatus regis, imperatoris,
<pb n="0096C"/>
aut principis sibi arroget nomen, cujus personam
repraesentat? sed ideo potius, quod Deus ipse in
illis loquebatur.</hi> <emph>71</emph> <hi>Hoc diserte docet Athanasius Or.</hi> 
IV <hi>cont. Arian., pag.</hi> 467: Is quidem, qui sentiebatur
oculis, angelus erat, sed Deus in angelo loquebatur.
Nam quemadmodum in columna nubis verba
ad Moysen in tabernaculo faciebat, ita quoque in
angelis apparebat loquens Deus. <hi>Ita et Hieronymus,
cap.</hi> III, <hi>ad Gal.:</hi> Quod autem, <hi>ait,</hi> Lex ordinata
per Angelos, hoc vult intelligi, quod in
omni veteri Testamento, ubi angelus primum visus
refertur, et postea quasi Deus loquens inducitur,
angelus quidem vere ex ministris pluribus quicumque
sit visus, sed in illo mediator loquatur,
qui dicat:  « Ego sum Deus Abraham. »  <hi>His accedit
<pb n="0096D"/>
Augustinus, l.</hi> II <hi>contra Maximin., cap. 26, n.</hi> 11.
Quaero, <hi>inquit,</hi> quis apparuerit Moysi in igne
quando rubus inflammabatur, et non urebatur.
Quamquam et illic angelum apparuisse Scriptura
ipsa declarat. . . . In angelo autem Deum fuisse
quis dubitet? <hi>Juxta hos Gregorius papa, praef. in
Job, c.</hi> 2: Angelus, qui Moysi apparuisse dicitur,
modo angelus, modo Deus memoratur. Angelus
videlicet propter hoc quod exterius loquendo serviebat;
Dominus autem dicitur, quia interius praesidens,
loquendi efficaciam ministrabat. Cum ergo
loquens exterius ab interiori regitur, et per obsequium
angelus, et per inspirationem Dominus nominatur.</p>
<p divs_removed="true">
          <pb n="0097A"/> <hi>Concedit praeterea Augustinus, lib.</hi> II <hi>contra Maximinum,
c. 26, n. 9, angelis illis licuisse Dei ac Domini
se nomine commendare</hi> propter prophetiam futura
nuntiantem, <hi>quia nimirum Christus, qui Deus ac
Dominus est, in illis figuratus sit. Sic et Irenaeus,
lib.</hi> V, <hi>c.</hi> 1: Praediximus quoniam Abraham et reliqui
prophetae prophetice videbant eum, id quod
futurum erat per visionem prophetantes. <hi>Sed quovis
modo intelligantur illa visa, stat prope eadem vis
argumentorum, quae ex illis Hilarius conficit.</hi> 

        </p>
        <div3 moved_from_p="true">
            <head>1.</head>
          <p>
 <hi>Tria in haereticos praemittenda veritatis assertioni.</hi> 
--Quamquam anterioribus libellis, quos jam pridem
conscripsimus, absolute cognitum existimemus, fidem
nos et confessionem Patris et Filii et Spiritus
<pb n="0097B"/>
sancti ex evangelicis atque apostolicis institutis obtinere,
neque quidquam nobis cum haereticis posse
esse commune, quippe illis divinitatem Domini nostri
Jesu Christi sine modo et ratione et metu abnegantibus:
tamen etiam his libellis quaedam necessario
fuerunt comprehendenda, ut omnibus fallaciis
eorum et impietatibus editis, absolutior fieret cognitio
veritatis. Et primum cognoscendum est, quae doctrinae
eorum temeritas sit, quodve irreligiositas periculum:
dehinc quid adversum fidem apostolicam, cui nos
congruimus, habeant sententiae, quidve dicere soleant
e contrario, quave verborum ambiguitate simplicitati
audientium illudant: postremo qua intepretationum
suarum arte veritatem divinorum dictorum
virtutemque corrumpant.</p>
        </div3>
<pb n="0097C"/>

<div3>
          <head>2. </head>
          <p>
 <hi>Verbis humanis res divinas non bene explicari.</hi> --Non ignoramus autem, ad res divinas explicandas,
neque hominum elocutionem, neque naturae humanae
comparationem posse sufficere. Quod enim inenarrabile
est, significantiae alicujus finem et modum non
habet: et quod spiritale est, id a specie corporalium
exemploque diversum est. Tamen <emph>72</emph> cum de naturis
coelestibus sermo est, illa ipsa, quae sensu mentium
continentur, usu communis et naturae et sermonis
sunt eloquenda, non utique dignitati Dei congrua,
sed ingenii nostri imbecillitati necessaria; rebus
scilicet verbisque nostris ea quae et sentimus et intelligimus
locuturi. Atque haec sicut primo libello <note>(num. 19)</note> 
 testati sumus, nunc quoque idcirco a nobis
<pb n="0098A"/>
commemorata sunt, ut cum aliquid ex humanis
comparationibus proferimus, non secundum naturas
corporales de Deo sentire credamur, nec
passionibus nostris spiritalia comparare, sed potius
rerum visibilium speciem ad intelligentiam invisibilium
protulisse.</p>
        </div3>
<div3>
          <head>3.</head>
          <p>
 <hi>Haereticorum opiniones de Dei filio.</hi> --Aiunt
namque haeretici, non ex Deo esse Christum, id est,
Filium non ex Patre natum, neque Deum ex natura,
sed ex constitutione esse; adoptionem scilicet ejus in
 nomine, quia sicut plures Deo filii, ita et hic filius
sit; dehinc liberalitatem in dignitate, quia sicut dii
plures sunt, ita et hic Deus sit: indulgentiore tamen
in eo et adoptionis et nuncupationis affectu, ut
et prae ca eteris sit adoptatus, et adoptivis aliis major
<pb n="0098B"/>
ipse sit filiis, et excellentius cunctis naturis creatus,
creaturis ipse caeteris praestet. Aiunt etiam quidam
eorum Dei omnipotentiam confitentes, in similitudinem
eum Dei creatum, et ex nihilo <emph>73</emph> ut caetera
in aeterni illius Creatoris sui imaginem constitisse:
verbo videlicet de non exstantibus jussum esse
subsistere, Deo potente similitudinem sui ex nihilo
coaptare.</p>
        </div3>
<div3>
          <head>4.</head>
          <p>
 <hi>Homousion ob sensus pravos respuere se confingunt.
Qui illi sensus.</hi> --Quin etiam id adjiciunt, cum
unius substantiae Patrem et Filium esse audiunt ab
anterioribus episcopis praedicatum, ut id subtiliter
per speciem haereticae opinionis infirment: dicentes
eos verbi hujus significationem, id est, unius substantiae,
quod graece <foreign xml:lang="greek">ὁμοούσιον</foreign> dicitur, hoc sensu usurpare
<pb n="0098C"/>
atque eloqui, tamquam ipse sit pater qui et filius,
ex infinitate videlicet sua protensus in Virginem,
ex qua corpus assumens, sibi in eo corpore,
quod assumpsit, filii nomen addiderit. Et haec quidem
 de homousio eorum falsitas prima est. Sequens
illa est, quod affirment id enuntiationem homousii
significare, quod rei anterioris atque alterius
communio sit duobus, et tamquam prior substantia
vel usia materiae alicujus exstiterit, quae participata
duobus, et in utroque consumpta, utrumque illum et
naturae anterioris, et rei esse testetur unius. Atque
idcirco improbare se homousii aiunt confessionem,
quod enuntiatio ejus neque Filium a Patre distinguat,
et posteriorem Patrem materia, quae sibi cum
<pb n="0099A"/>
filio sit communis, ostendat. Tertio quoque hanc improbandi
homousii causam comminiscuntur, quod
secundum verbi hujus significationem, ex divisione
paternae substantiae esse Filius existimetur; tamquam
desectus ex eo fuerit, ita ut in duos sit res
una divisa; et ideo substantiae dicantur unius, quia
portio desecta de toto, in natura ea sit unde desecta
est: nec posse in Deum cadere divisionis passionem,
quia et demutabilis erit, si imminutioni per divisionem
fiat obnoxius: et imperfectus efficietur, perfectionis
suae in portionem alteram decedente substantia.</p>
        </div3>
<div3>
          <head>5.</head>
          <p>
 <hi>Filium semper esse cur negent.</hi> --Nec non in eo
se eleganter doctrinae propheticae, sed et evangelicae
atque apostolicae <emph>74</emph> posse existimant contraire,
ut Filii nativitatem intra tempora praedicent. Cum
<pb n="0099B"/>
enim vitiose a nobis asserant dici, Filium semper
fuisse; necesse est, excludendo quod semper fuerit,
nativitatem ejus confiteantur ex tempore. Si enim
non semper fuit, erit tempus quo non fuit. Et si est
tempus quo non fuit, erit ante eum tempus: quia
qui non semper est, esse coepit ex tempore. Qui autem
caret tempore, non potest eo carere quod semper
est. Respuere se autem id, quod semper filius
fuerit, ob eam causam affirmant, ne per id quod semper
fuit, sine nativitate esse credatur: tamquam per id,
quod semper fuisse dicitur, innascibilis praedicetur.</p>
        </div3>
<div3>
          <head>6.</head>
          <p>
 <hi>Nec homousion nec semper esse Filium sensibus
relatis admittit Ecclesia.</hi> --O stultos atque impios
metus, et irreligiosam de Deo sollicitudinem! Haec,
quae in homousii significatione et in eo quod semper
<pb n="0099C"/>
Filius esse dicitur arguuntur, Ecclesia abominatur,
respuit, damnat. Novit enim unum Deum ex quo
omnia: novit et unum Dominum nostrum Jesum
Christum per quem omnia, unum ex quo, et unum
per quem; ab uno universorum originem, per unum
cunctorum creationem. In uno ex quo, auctoritatem
innascibilitatis intelligit; in uno per quem, potestatem
nihil differentem ab auctore veneratur: cum
ex quo et per quem, ad id quod creatur, in his
quae creata sunt communis auctoritas sit. Novit
in Spiritu Deum Spiritum impassibilem et indesecabilem;
didicit enim a Domino, spiritui carnem et
ossa non esse <note>(Luc. XXIV, 39)</note>: ne forte cadere in
cum corporalium passionum detrimenta credantur.
<pb n="0100A"/>
Novit unum innascibilem Deum: novit et unum unigenitum
Dei filium. Confitetur Patrem aeternum et
ab origine liberum: confitetur et Filii originem ab
aeterno: non ipsum ab initio, sed ab ininitiabili: non
per se ipsum, sed ab eo, qui a nemine semper est,
natum ab aeterno, nativitatem videlicet ex paterna
aeternitate sumentem. Caret ergo fides nostra haereticae
pravitatis opinione. Edita <emph>75</emph> namque est sensus
nostri professio, licet nondum sit ratio professionis
exposita. Tamen ne quid, in homousii a Patribus
nuncupati enuntiatione, et in ea quod semper
fuerit confessione, suspicionis relinqueretur: ista
memorata sunt, quibus et subsistere Filium in substantia
qua genitus ex Patre est cognosceretur, et
Patri de substantia qua manebat per Filii nativitatem
<pb n="0100B"/>
nihil esse decerptum, et homousion Patri Filium non
de commemoratis superius vitiis causisque a sanctis
et doctrina Dei calentibus viris esse memoratum;
ne quis forte existimaret adimi per usiam nativitatem
unigeniti Filii, quod Patri homousios diceretur.</p>
        </div3>
<div3>
          <head>7.</head>
          <p>
 <hi>Vox</hi> HOMOUSION <hi>qua necessitate suscepta.</hi> --Sed
ut suscepti hujus utriusque verbi necessitatem,
et contra debacchantes tum haereticos ad maximam
fidei securitatem usurpati, rationem intelligamus:
respondendum esse existimo haereticorum perversitati,
et omnes eorum stultas ac mortiferas institutiones
evangelicis atque apostolicis testimoniis coarguendas.
Videntur enim sibi de singulis, quae asserunt,
praestare rationem: quia singulis assertionibus
suis quaedam ex divinis voluminibus testimonia subdiderunt,
<pb n="0100C"/>
quae corrupto intelligentiae sensu solis
tantum ignorantibus blandiantur, speciem veritatis
secundum pravitatem interpretantium praestatura.</p>
        </div3>
<div3>
          <head>8.</head>
          <p>
 <hi>Scripturae quibus simplices decipiunt Ariani.</hi> --Conantur enim, sola Dei Patris divinitate celebrata,
Filio auferre quod Deus est; quia scriptum sit: <hi>Audi,
Israel, Dominus Deus tuus unus est
est <note>(Deut. VI, 4)</note>
          </hi>.
Et id ipsum ad legis doctorem, interrogantem quod
praeceptum maximum esset in lege, Domino dicente: <hi>Audi, Israel, Dominus Deus tuus unus est 
 (Marci XII,
29)</hi>. Et rursum Paulo ita praedicante: <hi>Unus enim
Deus, et unus Mediator Dei et hominum <note>(I Tim. II, 5)</note>
          </hi>.
 Tum quod solus sapiens sit, ne quid sapientiae
Filio relinquatur, secundum Apostoli dictum: <hi>Ei
<pb n="0101A"/>
autem, qui potens est confirmare vos secundum Evangelium
meum et praedicationem Jesu Christi, secundum
revelationem sacramenti temporibus saecularibus
taciti, manifestati autem nunc per Scripturas propheticas
secundum praeceptum aeterni Dei, in obedientiam
fidei in omnes gentes cogniti, soli sapienti Deo per Jesum
Christum, cui gloria in saecula saeculorum <note>(Rom.
XVI, 25 et seqq.)</note>
          </hi>. Tum quod solus innascibilis, et
quod solus verus <emph>76</emph> sit, quia Esaias dixerit <hi>(LXV,
16)</hi>: <hi>Benedicent te Deum verum.</hi> Quodque id ipsum
contestatus sit Dominus in Evangeliis dicens: <hi>Haec est autem vita aeterna, ut cognoscant te solum verum
Deum, et quem misisti Jesum Christum 
 <note>(Joan.
XVII, 3)</note>
          </hi>. Tum quia solus bonus, ne quid sit bonitatis
in Filio, quia per eum dictum sit: <hi>Nemo est bonus
<pb n="0101B"/>
nisi unus Deus  (Marci X, 18)</hi>. Tum quod solus potens
sit; quia Paulus dixerit: <hi>Quem temporibus suis ostendet
nobis beatus et solus potens: Rex regum, et
Dominus dominantium <note>(I Tim. VI, 15)</note>
          </hi>. Tum quod
hunc noverint inconvertibilem et indemutabilem;
quia per prophetam dixerit: <hi>Ego sum Dominus Deus
vester, et non demutor <note>(Malach. III, 6)</note>
          </hi>; et Jacobus
apostolus dixerit <hi>(I, 17)</hi>: <hi>Apud quem non est demutatio.</hi> 
Hunc justum judicem ( <hi>supple hic et infra,</hi> noverint),
quia scriptum est: <hi>Deus judex justus, fortis et
patiens <note>(Psal. VII, 12)</note>
          </hi>. Hunc cunctis procurantem,
quia Dominus dixerit, cum ei de avibus sermo esset: <hi>Et Pater vester coelestis pascit illas 
 <note>(Matth. VI,
26)</note>
          </hi>; et rursum: <hi>Nonne duo passeres asse veneunt, et
unus ex illis non cadit super terram sine voluntate
<pb n="0101C"/>
Patris vestri? Sed et capilli capitis vestri numerati sunt <note>(Matth. X, 29)</note>
          </hi>.
Hunc omnia providentem, sicut beata
Susanna dicit: <hi>Deus aeternus, absconditorum cognitor,
sciens omnia ante generationem eorum <note>(Dan. XIII, 42)</note>
          </hi>.
Hunc etiam inconceptibilem, secundum quod
dictum est: <hi>Coelum mihi thronus est, terra autem scabellum
 pedum meorum. Quam domum aedificabitis
mihi, aut quis locus requietionis meae? Haec enim fecit
manus mea, et sunt omnia haec mea <note>(Esa. LXVI, 1)</note>
          </hi>.
Hunc quoque capientem omnia, Paulo testante: <hi>Quoniam
in ipso vivimus, et movemur, et sumus <note>(Act. XVII,
28)</note>
          </hi>; et Psalmographo dicente: <hi>Quo abibo ab spiritu
tuo, et a facie tua quo fugiam? Si adscendero in
coelum, tu illic es; si descendero ad infernum, ades;
si sumpsero pennas meas ante lucem, et habitavero in
<pb n="0101D"/>
postremis maris: etenim illuc manus tua deducet
<pb n="0102A"/>
me, et tenebit me dextera tua <note>(Psal. CXXXVIII, 7 et
seqq)</note>
          </hi>. Hunc quoque incorporeum, quia dictum sit: <hi>Spiritus enim Deus est, et adorantes eum, in Spiritu
et veritate adorare oportet 
 <note>(Joan. IV, 24)</note>
          </hi>. Hunc immortalitatem
habentem et invisibilem, Paulo dicente: <hi>Qui solus habet immortalitatem, et lucem habitat
inaccessibilem, quem nemo hominum vidit, nec
videre potest 
 <note>(I Tim. VI, 16)</note>
          </hi>; et secundum Evangelium: <hi>Deum nemo vidit umquam, nisi unigenitus Filius,
qui est in sinu Patris 
 <note>(Joan. I, 18)</note>
          </hi>. Hunc quoque
solum manentem <emph>77</emph> innascibilem, quia
dictum sit: <hi>Ego sum qui sum <note>(Exod. III, 14)</note>
          </hi>; et
rursum: <hi>Sic dices filiis Israel: Misit me ad vos is qui
est <note>(Ibid.)</note>
          </hi>; et per Jeremiam: <hi>Qui es Dominus, Domine <note>(Jerem. I, 6)</note>
          </hi>.
<pb n="0102B"/>
</p>
        </div3>
<div3>
          <head>9. </head>
          <p>
 <hi>Fraus in praedictis latens retegitur.</hi> --Atque
haec quis non intelligat plena fraudis esse et plena
fallaciae? quae quamquam sint subtiliter confusa atque
permixta, tamen absolute artificiosam malitiae
et stultitiae calliditatem et ineptiam testantur. Inter
caetera enim addiderunt, solum se Patrem innascibilem
cognovisse: tamquam hinc quisquam possit ambigere,
eum, ex quo ille genitus sit per quem omnia
sunt, id quod ipse est a nemine consecutum. In ipso
enim, quod pater dicitur, ejus quem genuit auctor
ostenditur; id habens nomen quod neque profectum
ex alio intelligatur, et ex quo is qui genitus est substitisse
doceatur. Igitur id, quod Deo patri proprium
est, proprium ei ac secretum relinquamus, confitentes
in eo aeternae virtutis innascibilem potestatem.
<pb n="0102C"/>
Nemini autem dubium esse existimo, ob eam causam
in confessione Dei patris quaedam ejus tamquam peculiaria
et privata memorari, ne praeter ipsum eorum
quisquam particeps relinquatur. Cum enim dicunt,
solum verum, solum justum, solum sapientem,
solum invisibilem, solum bonum, solum potentem,
solum immortalitatem habentem; in eo quod
solus haec sit, a communione eorum secundum hos
Filius separatur. Soli enim, ut aiunt, propria non
participantur ab altero. Quae si in Patre solo, non
etiam in Filio esse existimabuntur; necesse est ut
Filius Deus et falsus, et insipiens, et secundum conspicabiles
materias corporeus, et malevolus, et infirmus,
et extra immortalitatem esse credatur, qui ab
his omnibus, cum in his Pater sit solus, excipitur.
</p>
        </div3>
<div3>
          <head>10. </head>
<p>
            <pb n="0102D"/> <hi>Filii honor nil detrahit Patri.</hi> --Dicturi autem
<pb n="0103A"/>
de absolutissima majestate et de plenissima divinitate
unigeniti Dei filii, non existimamus quemquam
arbitraturum, omnem hunc sermonem, quo
usuri erimus, ad Dei patris contumeliam pertinere,
quasi ex ejus <emph>78</emph> dignitate decedat, si quid eorum
referatur ad filium: cum potius honor filii dignitas
sit paterna; et gloriosus auctor sit, ex quo is,
qui tali gloria sit dignus, exstiterit. Nihil enim nisi
natum habet filius, et geniti honoris admiratio in
honore generantis est. Cessat ergo opinio contumeliae:
cum quidquid inesse Filio majestatis docebitur,
id ad amplificandam potestatem ejus, qui istiusmodi
genuerit, redundabit.</p>
        </div3>
<div3>
          <head>11.</head>
          <p>
 <hi>Arianorum de Filio doctrina.</hi> --Consequens
autem est, ut cognitis jam iis, quae ad deformationem
<pb n="0103B"/>
Filii de Patre confessi sunt, ipsum illud quod
de Filio professi sunt audiatur. Responsuri enim singulis
eorum propositionibus, et divinorum dictorum
testimoniis irreligiosam eorum doctrinam prodituri,
debemus ad illa, quae de Patre dicta sunt, ea quae
deinceps de Filio sint commemorata subjungere:
  ut confessione ea, quae de Patre et Filio
est, inter se comparata, unus atque idem a nobis
in absolvendis singulis propositionibus ordo teneatur.
Memorant namque filium Dei neque ex aliqua
subjacente materia genitum esse, quia per eum creata
<pb n="0104A"/>
omnia sint; neque ex Deo esse, quia decedere ex
Deo nihil possit: sed esse ex iis, quae non erant: id
est, creaturam Dei perfectam, verumtamen non similem
caeteris creaturis. Esse autem creaturam; quia
scriptum sit, <hi>Dominus creavit me in initium viarum
suarum <note>(Prov. VIII, 22)</note>
          </hi>. Esse etiam facturam
perfectam, sed non similem caeteris facturis: facturam
autem per id quod Paulus ad Hebraeos dixit: <hi>Tanto melior factus angelis, quanto excellentius
ab his possidet nomen 
 <note>(Hebr. I, 4)</note>
          </hi>. Et rursum: <hi>Unde
fratres sancti, vocationis coelestis participes, cognoscite
apostolum et principem sacerdotum confessionis nostrae
Jesum Christum, qui fidelis est ei qui fecit eum <note>(Hebr.
III, 1)</note>
          </hi>. Ad infirmandum vero Filii et virtutem et potestatem
et divinitatem, eo maxime utuntur, quod
<pb n="0104B"/>
dixerit: <hi>Pater major me est <note>(Joan. XIV, 28)</note>
          </hi>. Idcirco
autem non esse eum unum ex omnibus creaturis concedunt,
quia scriptum sit: <hi>Omnia</hi> <emph>79</emph> <hi>per eum
facta sunt <note>(Joan. I, 3)</note>
          </hi>. Concludunt ergo omnem
irreligiositatis suae doctrinam istiusmodi verbis suis,
dicentes:
</p>
          <l> <hi>Exemplum blasphemiae eorum, qui creaturam esse Dei</hi> </l>
<l rend="indent"> <hi>filium dicunt.</hi> </l>
        </div3>
<div3>
          <head>12.</head>
          <p>
 « Novimus unum Deum, solum infectum, solum
sempiternum, solum sine initio, solum verum,  solum
<pb n="0105A"/>
 immortalitatem habentem, solum optimum,
solum potentem, omnium creatorem, ordinatorem
et dispositorem inconvertibilem, immutabilem,
justum et optimum legis et prophetarum et novi Testamenti:
hunc Deum genuisse filium unigenitum ante
omnia saecula, per quem et saeculum et omnia fecit:
natum autem non putative, sed vere, obsecutum
voluntati suae, immutabilem et inconvertibilem, creaturam
Dei perfectam, sed non sicuti unum creaturarum;
facturam, sed non sicuti caeterae facturae; nec ut
Valentinus <emph>80</emph> prolationem Natum Patris commentatus
est; nec sicut Manichaeus partem unius
substantiae Patris Natum exposuit; nec sicut Sabellius,
qui unionem dividit, ipsum dixit Filium
quem et Patrem; nec sicut Hieracas, lucernam
<pb n="0105B"/>
de lucerna, vel lampadem in duas partes; nec qui
fuit ante, postmodum natum vel supercreatum in filium,
sicuti et tu ipse, beatissime papa, media in ecclesia
et in consessu fratrum, frequenter eos qui
talia introducunt renuisti: sed, sicut diximus, voluntate
Dei ante tempora et saecula creatum, et vivere
<pb n="0106A"/>
et esse accipiens a Patre, et glorias ei
consubsistente Patre. Neque enim Pater dans ei omnium
haereditatem, fraudavit semetipsum ab his
quae non facta habentur ab ipso; fons est autem
omnium.</p>
        </div3>
<div3>
          <head>13.</head>
          <p>
 « Quapropter tres substantiae <foreign xml:lang="greek">(ὑποστάσεις)</foreign> sunt
Pater, Filius, Spiritus sanctus. Et quidem <emph>81</emph> 
Deus causa est omnium, omnino sine initio solitarius:
Filius autem sine tempore editus a Patre, et ante
saecula creatus et fundatus, non erat antequam nasceretur:
sed sine tempore ante omnia natus, solus
a solo Patre substitit. Nec enim est aeternus, aut
coaeternus, aut simul non factus cum Patre, nec simul
cum Patre habet esse, sicuti quidam dicunt, aut
aliqui duo non nata principia introducentes: sed
<pb n="0106B"/>
sicut unio et principium omnium, sic et Deus ante
omnia est. Propter quod et ante Filium est, sicut et
a te didicimus media in ecclesia praedicante. Secundum
quod itaque a Deo esse habet, et glorias,
et vivere, et omnia ei sunt tradita; secundum hoc,
principium ejus est Deus. Principatur autem ei, utpote
<pb n="0107A"/>
Deus ejus, cum sit ante ipsum. Si enim quod <hi>ex
ipso,</hi> et quod <hi>ex utero,</hi> et quod <hi>ex patre exivi et veni,</hi> 
 velut partem ejus unius substantiae et quasi
prolationem extendens intelligitur; compositus erit
Pater, et divisibilis, et convertibilis, et corpus
secundum illos, et, quantum in ipsis est, consequentia
corporis sustinens sine corpore Deus.</p>
        </div3>
<div3>
          <head>14.</head>
          <p>
 <hi>Quia divina non percipit homo nisi ex Dei de se
dictis, ex his refellendae sunt haereticae assertiones. Dei
dicta non nude, sed ex suis causis expendenda.</hi> --Hic
eorum error est, haec mortifera institutio: ad cujus
confirmationem corrupto intelligentiae sensu, divinorum
dictorum testimonia usurpant, et de his sub occasione
humanae ignorantiae mentiuntur. Nemini autem
dubium esse oportet, ad divinarum rerum cognitionem
<pb n="0107B"/>
divinis utendum esse doctrinis. Neque
enim scientiam coelestium per semet humana imbecillitas
consequetur, neque invisibilium intelligentiam
ipse sibi corporalium sensus assumet. Non enim vel
id quod creatum in nobis atque carnale est, vel id
quod in usum vitae nostrae ex Deo datum est, suomet
judicio naturam Creatoris sui opusque discernit.
Non subeunt ingenia nostra in coelestem scientiam,
neque incomprehensibilem virtutem sensu aliquo infirmitas
nostra concipiet. Ipsi de se Deo credendum
est: et iis, quae cognitioni nostrae de se tribuit, obsequendum.
Aut enim more gentilium denegandus
est, si testimonia ejus improbabuntur: <emph>82</emph> aut si ut
est Deus creditur, non potest aliter de eo, quam ut
ipse est de se testatus, intelligi. Cessent itaque propriae
<pb n="0107C"/>
hominum opiniones, neque se ultra divinam constitutionem
 humana consilia extendant. Sequimur
ergo, adversus irreligiosas et impias de Deo institutiones,
ipsas illas divinorum dictorum auctoritates:
et unumquodque eo ipso, de quo quaeritur, auctore
tractabimus, non ad fallendam et male imbuendam
audientium imperitiam quasdam verborum enuntiationes
subtractis eorum causis coaptantes. Intelligentia
enim dictorum ex causis est assumenda dicendi <note>(Vide supra l. II, n. 30)</note>:
quia non sermoni res, sed
rei est sermo subjectus. Verum omnia editis simul
et dicendi causis et dictorum virtutibus prosequemur.
Igitur singula secundum propositionis ordinem retractentur.</p>
        </div3>
<div3>
          <head>15.</head>
          <p>
 <hi>Moyses dicens,</hi> Deus unus est, <hi>non negavit Filii
<pb n="0108A"/>
deitatem.</hi> --Nam hoc eorum principale est: <hi>Novimus</hi> 
inquiunt, <hi>unum solum Deum, Moyse dicente, Audi,
Israel, Dominus Deus tuus unus est <note>(Deut. VI, 4)</note>
          </hi>. Sed
numquid hinc quisquam fuit ausus ambigere? aut
umquam aliter a quoquam eorum praedicatum esse,
qui Deum crederent, cognitum est, nisi unum Deum
esse ex quo omnia, unam virtutem innascibilem, et
unam hanc esse sine initio potestatem? Sed non per
id, quod Deus unus est, Dei filio accidit negari posse
quod Deus est. Moyses namque, vel potius Deus per
Moysen, populo et in Aegypto et in deserto idolis et
deorum, ut putabant, religionibus occupato, hoc
constituit principale mandatum, ut unum Deum crederet:
et vere ac merito constituit. Unus est enim
Deus ex quo omnia. Sed videamus, an idem Moyses
<pb n="0108B"/>
eum quoque, per quem omnia sunt, Deum esse confessus
sit. Non enim Patri adimitur quod Deus unus
est, quia et Filius Deus sit. Est enim Deus ex Deo,
unus ex uno: ob id unus Deus, quia ex se Deus. Contra
vero non minus per id Filius Deus, quia Pater
Deus unus sit; est enim unigenitus filius Dei: non
innascibilis, ut Patri adimat quod Deus unus sit; neque
aliud ipse quam Deus, quia ex Deo natus est. De
quo quamvis ambigi non oporteat, quin nascendo ex
Deo Deus <emph>83</emph> sit, per quod fidei nostrae Deus unus
est; tamen videamus an Moyses, qui ad Israel dixerit, <hi>Dominus Deus tuus unus est,</hi> 
 Dei filium Deum praedicaverit.
Uti enim nos ad confitendam Domini nostri
Jesu Christi divinitatem testimonio illius oportebit,
cujus auctoritate haeretici unum tantum Deum confitentes
<pb n="0108C"/>
Filio putent negandum esse quod Deus sit.</p>
        </div3>
<div3>
          <head>16.</head>
          <p>
 <hi>In historia creationis Deum non solitarium docet.
Alius dicens, alius faciens; uterque Deus. Filius
est Deus faciens.</hi> --Igitur cum absoluta haec de Deo
et perfecta confessio sit, secundum Apostolum ita
loqui, <hi>Unus Deus pater ex quo omnia, et unus Dominus
noster Jesus Christus per quem omnia <note>(I Cor.
VIII, 6)</note>
          </hi>, videamus originem mundi, quid de ea Moyses
loquatur. Ait namque: <hi>Et dixit Deus, Fiat firmamentum
in medio aquae, et sit dividens inter aquam et
aquam: et factum est sic, et fecit Deus firmamentum,
et divisit Deus per medium aquae <note>(Gen. I, 6, 7)</note>
          </hi>. Habes
ergo Deum ex quo, habes Deum per quem. Aut
si id negabis, necesse est id quod factum est per
quem factum sit doceas: aut certe naturam ipsam
<pb n="0109A"/>
creandorum Deo obedientem esse demonstres,
quae ad id quod dictum est: <hi>Fiat firmamentum,</hi> se ipsam
Dei verbo jussa firmaverit. Sed haec divinae
Scripturae ratio non recipit. Omnia enim, secundum
prophetam, facta ex nihilo sunt <note>(II Mach. VII, 28)</note>:
nec natura aliqua manens demutata in aliud est, sed
id quod non erat creatum est, et absolutum est. Per
quem? Audi evangelistam: <hi>Omnia per ipsum facta
sunt <note>(Joan. I, 3)</note>
          </hi>. Si quaeris per quem, audies eumdem
Evangelistam dicentem, <hi>In principio erat Verbum,
et Verbum erat apud Deum, et Deus erat Verbum,
hoc erat in principio apud Deum. Omnia per ipsum
facta sunt <note>(Ibid. 1-3)</note>
          </hi>. Quod si negare voles a Patre
dictum videri, <hi>Fiat firmamentum <note>(Gen. I, 6)</note>
          </hi>, audies
rursum prophetam dicentem, <hi>Ipse dixit, et facta sunt;
<pb n="0109B"/>
ipse mandavit, et creata sunt. <note>(Psal. CXLVIII, 5.)</note>
          </hi> Quod
ergo dictum est, <hi>Fiat firmamentum;</hi> in eo quod Pater
sit locutus ostenditur. Quod autem adjicitur: <hi>Et factum
est sic,</hi> et quod fecisse <emph>84</emph> Deus dicitur; in eo
persona efficientis est intelligenda qui faciat. <hi>Dixit</hi> 
enim, <hi>et facta sunt,</hi> non utique solum voluit, et fecit: <hi>mandavit, et creata sunt,</hi> 
 non utique quia complacitum
ei est, exstiterunt; ut (ita) Mediatoris officium inter
se et ea quae essent creanda cessaret. Dicit ergo fieri
Deus ex quo omnia sunt, et facit Deus per quem
omnia, eodem parique nomine et in dicentis significatione
et in efficientis operatione confesso. Si
autem loqui audebis, non de Filio dici, <hi>Et fecit Deus;</hi> 
et ubi erit quod dictum est, <hi>Omnia per ipsum facta
sunt</hi> et illud apostolicum: <hi>Et unus Dominus noster
Jesus Christus per quem omnia <note>(I Cor. VIII, 6)</note>
          </hi>; et
<pb n="0109C"/>
illud, <hi>Ipse dixit, et facta sunt <note>(Ps. CXLVIII, 5)</note>
          </hi>? Quod
si impudentiam tuam haec divinitus dicta convincent;
non adimitur Dei filio quod Deus sit, per id
quod dictum est: <hi>Audi, Israel, Dominus Deus tuus unus
<pb n="0110A"/>
est:</hi> cum ab eo ipso, qui haec est locutus, in ipsa
constitutione mundi Deus fuerit praedicatus et Filius.
Sed videamus, in quem profectum haec distinctio jubentis
Dei, et facientis Dei augeatur. Nam tametsi
sensus communis intelligentiae non recipiat, ut
in eo quod dictum est: <hi>Jussit, et facta sunt,</hi> solitarius
atque idem significatus esse credatur; tamen ne
quid ambigi possit, oportet ea, quae mundi creationem
consecuta sunt, explicari. <note>(V. Tract. Ps. XCI,
n. 6.)</note> </p>
        </div3>
<div3>
          <head>17.</head>
          <p>
 <hi>Neque in condendo homine solitarius Deus.</hi> --Cum igitur perfecto mundo ejus incola formandus
esset, talis de eo sermo est: <hi>Et dixit Deus, Faciamus
hominem ad imaginem et similitudinem nostram <note>(Gen. I, 26)</note>
          </hi>.
[Et rursum, <hi>Et fecit Deus hominem; ad
<pb n="0110B"/>
imaginem Dei fecit eum <note>(Ibid. 27)</note>
          </hi> ]. Quaero nunc, solumne
sibi Deum locutum existimes, an vero sermonem
hunc ejus intelligas non sibi, sed ad alterum
exstitisse? Si solum fuisse dicis; ejus ipsius voce argueris
dicentis, <hi>Faciamus hominem ad imaginem et
similitudinem nostram.</hi> Deus enim per legislatorem
(Moysen) secundum intelligentiam nostram locutus
est, verbis <emph>85</emph> videlicet, quibus uti ipse nos voluit,
cognitionem eorum nobis quae gessit impertiens. Significatio
namque Dei filio per quem facta sunt omnia,
in eo quod dictum esset, <hi>Et dixit Deus,
Fiat firmamentum;</hi> et (in eo quod) rursum ita dictum
est, <hi>Et fecit Deus firmamentum:</hi> ne tamen hic idem
inanis ac superfluus sermo existimaretur, si sibi ipse
dixisset ut fieret, et rursum ipse fecisset (quid enim
tam alienum ab eo qui solus esset, ut sibi faciendum
<pb n="0110C"/>
diceret, cum voluntate tantum opus esset ut fieret?);
absolutius voluit intelligi significationem hanc non
ad se tantum esse referendam. Dicendo, <hi>Faciamus
hominem ad imaginem et similitudinem nostram,</hi> sustulit
<pb n="0111A"/>
singularis intelligentiam professione consortii.
Consortium autem esse aliquod solitario ipse sibi
non potest. Neque rursum recipit solitarii solitudo <hi>faciamus;</hi> 
 neque quisquam alieno a se <hi>nostram</hi> loquitur.
Uterque sermo, et <hi>faciamus</hi> et <hi>nostram,</hi> ut
solitarium eumdemque non patitur; ita neque diversum
a se alienumque significat. Aut quaero, si cum
audias solitarium, utrum non ipsum eumdemque esse
existimes? aut cum audias non ipsum neque eumdem,
anne quod solitarius tantum sit intelligas? In solitario
ergo solitarius, in non eodem vero neque ipso, non
solitarius reperietur. Solitario ergo convenit, faciam,
et meam: non solitario vero, <hi>faciamus,</hi> et <hi>nostram.</hi> </p>
        </div3>
<div3>
          <head>18.</head>
          <p>
 <hi>Nec solitudo est nec divinitatis diversitas.</hi> --Cum itaque legimus, <hi>Faciamus hominem ad imaginem
<pb n="0111B"/>
et similitudinem nostram;</hi> quia sermo uterque, ut non
solitarium tantum, ita neque differentem esse significat;
nobis quoque nec solitarius tantum, nec diversus
est confitendus: cognita per id, quod <hi>nostram
imaginem</hi> dicit, non etiam imagines nostras, unius
in utroque proprietate naturae. Non sufficit autem
solam verborum attulisse rationem, nisi dictorum
intelligentiam etiam rerum operatio consequatur:
scriptum enim ita est: <hi>Et fecit Deus hominem, ad
imaginem Dei fecit eum <note>(Gen. I, 27)</note>
          </hi>. Quaero, si solitario
atque ipsi ad se eumdem fuit sermo, quid hic
sentiendum existimes? Video enim nunc tripertitam
significationem, et facientis, et facti, et exempli. Qui
factus est, homo est; Deus autem fecit; et quem fecit,
ad imaginem Dei fecit. Si de solitario Genesis
<pb n="0111C"/>
esset locuta, dixisset utique, <emph>86</emph> Et fecit ad imaginem
suam. Sed sacramentum evangelicum annuntians,
non duos deos, sed Deum et Deum elocuta
est, cum hominem per Deum effectum <hi>ad imaginem
Dei</hi> dicit. Atque ita Deus ad communem sibi cum
Deo imaginem atque eamdem similitudinem hominem
reperitur operari: ut nec solitudinis intelligentiam
significatio efficientis admittat, nec divinitatis
diversitatem ad eamdem imaginem ac similitudinem
constituta patiatur operatio.</p>
        </div3>
<div3>
          <head>19.</head>
          <p>
 <hi>Alio loco idipsum confirmatur.</hi> --Et quamquam
superfluum post haec existimetur ultra aliquid afferre,
quia in divinis rebus non frequentius dicta,
sed tantum dicta sufficiunt: tamen quid de hoc eodem
dictum sit, cognosci oportet. Non enim divinorum
<pb n="0111D"/>
dictorum, sed intelligentiae nostrae a nobis ratio
praestanda est. Deus ad Noe inter multa mandata ita
loquitur: <hi>Qui effuderit sanguinem hominis, pro sanguine
ejus effundetur anima ejus; quia ad imaginem
<pb n="0112A"/>
Dei feci hominem <note>(Gen. IX, 6)</note>
          </hi>. Etiam hic distinguitur
exemplum, opus, operans. Deus testatur se ad
imaginem Dei hominem fecisse. Cum faciendus homo
est, quia de se, neque ad se loquebatur, dixit <hi>ad
imaginem nostram:</hi> cum autem factus homo est, <hi>Fecit
Deum hominem ad imaginem Dei.</hi> Non ignoravit
utique verbi proprietatem, si sibi ipse loqueretur,
ut diceret, Feci ad imaginem meam. Dixerat enim
ad demonstrandam naturae unitatem, <hi>Faciamus ad
nostram.</hi> Neque rursum confudit de solitario ac non
solitario intelligentiam: cum hominem Deus faciens, <hi>ad imaginem Dei</hi> 
 fecerit.</p>
        </div3>
<div3>
          <head>20.</head>
          <p>
 <hi>Patrem non sibi ut solitario</hi> FACIAMUS <hi>locutum
esse.</hi> --Quod si Deum patrem solitarium sibi haec
locutum fuisse affirmare voles, tamquam concedi tibi
<pb n="0112B"/>
possit, ut unus secum velut cum altero sit locutus,
credaturque in eo, quod <hi>ad imaginem Dei feci hominem,</hi> 
ita voluisse intelligi, tamquam, Ad imaginem
meam feci hominem; primum ipse testimonio tuo
redargueris. Dixisti enim, Ex Patre omnia, sed per
Filium omnia. Namque per id quod dictum est. <hi>Faciamus
hominem,</hi> ex eo origo est ex quo coepit et
sermo: in eo vero quod <hi>Deus ad imaginem Dei fecit,</hi> 
significatur etiam is per quem consummatur operatio.</p>
        </div3>
<div3>
          <head>21.</head>
          <p>
 <hi>Sed Sapientiam, quae haereticis annuentibus
Christus est, ei adfuisse.</hi> --Tum deinde, ne quid tibi
hinc liceat mentiri, Sapientia, quam tu ipse Christum
confessus es, contraibit dicens, <hi>Cum certos ponebat
fontes sub coelo, cum fortia faciebat</hi> <emph>87</emph> <hi>fundamenta
terrae, eram apud illum componens. Ego
<pb n="0112C"/>
eram, ad quam gaudebat. Quotidie autem laetabar in
conspectu ejus in omni tempore cum laetaretur orbe
perfecto et laetaretur in filiis hominum <note>(Prov. VIII,
28 et seqq.)</note>
          </hi>. Conclusa est omnis occasio, et coartatur
ad veri confessionem universus error. Adest Deo
genita ante saecula Sapientia. Neque solum adest, sed
etiam componit. Est ergo componens apud ipsum.
 Intellige compositionis vel dispositionis officium.
Pater enim in eo quod loquitur, efficit; Filius in eo
quod operatur quae fieri sunt dicta, componit. Personarum
autem ita facta distinctio est, ut opus referatur
ad utrumque. Nam in eo quod dicitur, <hi>Faciamus,</hi> 
et jussio exaequatur, et factum: in eo vero
quod scribitur, <hi>Eram apud illum componens <note>(Ibid.
30)</note>
          </hi>, non solitarium se sibi esse in operatione significat.
<pb n="0112D"/>
Laetatur autem ante eum, quem sibi significabat
adgaudere laetanti. <hi>Quotidie autem laetabar in
conspectu ejus in omni tempore, quando laetabatur orbe
perfecto, et laetabatur in filiis hominum (Ibid. 30,
<pb n="0113A"/>
31)</hi>. Causam laetitiae suae Sapientia docuit. Laetatur
ob laetitiam Patris, in perfectione mundi et in
filiis hominum laetantis. Scriptum est enim: <hi>Et vidit
Deus quia bona sunt <note>(Gen. I)</note>
          </hi>. Placere Patri opera
sua gaudet, per se ex praecepto ejus effecta. Gaudium
enim suum hinc esse profitetur, quod in consummato
orbe et in filiis hominum Pater laetus existeret: <hi>in filiis hominum</hi> 
 ob id, quia jam in uno Adam
omne humani generis exordium constitisset. Non ergo
in fabricatione mundi solitarius Pater sibi loquitur,
Sapientia sua secum et cooperante, et consummata
cooperatione gaudente.</p>
        </div3>
<div3>
          <head>22.</head>
          <p>
 <hi>Conclusio eorum quae a num. 16 probata sunt.</hi> 
--Non ignoramus autem multa et maxima ad absolutionem
horum dictorum esse reliqua: sed dilata
<pb n="0113B"/>
a nobis potiusquam dissimulata habentur; plenior
namque eorum tractatus propositionibus caeteris
reservatur. Nunc enim tantum ad id respondetur,
quod in expositione fidei suae, vel potius perfidiae,
ab impiis dictum est, unum tantum Deum a Moyse
praedicatum. Et vere ita praedicatum meminimus,
quia unus <emph>88</emph> Deus est ex quo omnia: sed non
propterea ignorandum esse, quia Filius Deus est;
cum idem Moyses Deum et Deum toto Operis sui
corpore sit professus. Igitur videndum est, quomodo
 et electio et legislatio Deum et Deum
pari confessionis ordine praedicet.</p>
        </div3>
<div3>
          <head>23.</head>
          <p>
 <hi>Angelus Dei Agar allocutus, Deus est. Filius
et angelus Dei et Deus.</hi> --Post multas namque
Dei ad Abraham allocutiones, cum adversum
<pb n="0113C"/>
Agar Sara commoveretur, conceptui ancillae domina
sterilis invidens, cumque discessisset a conspectu
ejus, ita de ea Scriptura loquitur: <hi>Et
dixit Angelus Domini ad Agar, Redi ad dominam tuam,
et humilia te sub manibus ejus. Et dixit ei Angelus
Domini, Multiplicans multiplicabo semen tuum, et non
dinumerabitur a multitudine <note>(Gen. XVI, 9, 10)</note>
          </hi>. Et
rursum: <hi>Et vocavit nomen Domini qui loquebatur secum,
Tu Deus qui adspexisti me <note>(Ibid., 13)</note>
          </hi>. Angelus
 Dei loquitur (duplex autem in angelo Dei
significatio est: ipse qui est, et ille cujus est): et
loquitur non res secundum nomen officii sui; ait
<pb n="0114A"/>
enim: <hi>Multiplicans multiplicabo semen tuum, et non
dinumerabitur a multitudine.</hi> Ministerium angeli potestas
multiplicandarum gentium excedit. Sed quid
tandem de eo, qui Dei Angelus quae soli Deo
propria sunt loquebatur, Scriptura testata est? <hi>Et
vocavit nomen Domini qui loquebatur secum, Tu Deus
qui adspexisti me.</hi> Primum angelus Dei, secundo Dominus; <hi>vocavit</hi> 
 enim <hi>nomen Domini qui loquebatur secum;</hi> 
dehinc tertio Deus, <hi>Tu</hi> enim <hi>es Deus qui adspexisti
me.</hi> Qui angelus Dei dictus est; idem Dominus
et Deus est. Est autem secundum prophetam filius
Dei <hi>magni consilii angelus <note>(Esai. IX, 6, sec. LXX)</note>
          </hi>.
Ut personarum distinctio absoluta esset, angelus Dei
est nuncupatus; qui enim est Deus ex Deo, ipse est
et angelus Dei. Ut vero honor debitus redderetur,
<pb n="0114B"/>
et Dominus et Deus est praedicatus.</p>
        </div3>
<div3>
          <head>24.</head>
          <p>
 <hi>Cur idem loquens ad Agar angelus, ad Abraham
Deus dicatur.</hi> --Et hic quidem primum angelus,
deinde idem postea et Dominus et Deus: ad Abraham
vero tantum Deus. Tuto enim, jam personarum
 discretione praemissa, ne solitarii error subesset,
absolutum et verum <emph>89</emph> ejus nomen edicitur.
Scriptum namque est: <hi>Et dixit Deus ad Abraham,
Ecce Sara uxor tua pariet filium tibi, et vocabis
nomen ejus Isaac: et statuam testamentum meum ad
illum in testamentum aeternum, et semini ejus post illum.
De Ismael autem, ecce exaudivi te, et benedixi ei,
et amplificabo eum valde: duodecim gentes generabit,
et dabo eum in gentem magnam <note>(Gen. XVII, 19, 20)</note>
          </hi>.
Numquid ambigitur, quin qui angelus Dei dictus est,
<pb n="0114C"/>
idem rursum dicatur et Deus? Pariterque de Ismael
sermo est, et nunc et dudum multiplicandus ab ecdem
est. Et ne forte non idem, qui esset locutus ad
Agar, non loqui crederetur: ejusdem personae significationem
divinus sermo testatur, dicens, <hi>Et benedixi
 ei et multiplicabo eum.</hi> Benedictio ex praeterito
est; jam enim ad Agar sermo fuerat: amplificatio
vero in futurum; nunc enim primum ad
Abraham de Ismael Deus loquitur. Et ad Ahraham
Deus loquitur; ad Agar vero angelus Dei locutus est.
Deus igitur est, qui et angelus est: quia qui et
angelus Dei est, Deus est ex Deo natus. Dei autem
<pb n="0115A"/>
angelus ob id dictus, quia magni consilii est angelus:
Deus vero idem postea demonstratus est, ne qui
Deus est, esse angelus crederetur. Sequatur sermo
ordinem rerum. Angelus Domini ad Agar locutus
est; idem ad Abraham Deus loquitur, ex eodem ad
utrumque fit sermo. Benedicitur Ismael, et in gentem
magnam amplificandus esse promittitur.</p>
        </div3>
<div3>
          <head>25.</head>
          <p>
 <hi>Referuntur et alia visa, dicta, gesta.</hi> --Scriptura
et per Abraham, Deum esse qui loqueretur, ostendit.
Abrahae quoque Isaac filius promittitur. Dehinc
postea assistunt viri tres. Abraham conspectis tribus
unum adorat, et Dominum confitetur. Scriptura
adstitisse viros tres edidit: sed patriarcha non ignorat
qui et adorandus sit et confitendus. Indiscreta
assistentium species est; sed ille Dominum suum
<pb n="0115B"/>
fidei oculis et visu mentis agnovit. Dehinc sequitur: <hi>Et</hi> 
 <emph>90</emph> <hi>dixit ei, Revertens veniam ad te ad hoc tempus in
futurum, et habebit filium Sara uxor tua <note>(Gen. XVIII,
10)</note>
          </hi>. Et post haec dixit ei Dominus, <hi>Non celabo ego
Abraham puerum meum quae facturus sum <note>(Ibid.,
17)</note>
          </hi>. Et rursum: <hi>Dixit autem Dominus, Clamor Sodomorum
et Gomorrhae impletus est, et peccata eorum
magna valde <note>(Ibid., 20)</note>
          </hi>. Et rursum post multum
alium sermonem, quem brevitatis studio praetermittimus,
cum de justis una cum injustis perdendis Abraham
esset sollicitus, ait: <hi>Nequaquam, qui judicas terram,
facies hoc judicium. Et dixit Dominus, Si
invenero in Sodomis quinquaginta justos in civitate, remittam
omni loco propter illos <note>(Ib., 25, 26)</note>
          </hi>. Et rursum
consummato sermone ad Lot fratrem Abrahae,
<pb n="0115C"/>
Scriptura dicit, <hi>Et Dominus pluit super Sodomam
et Gomorrham sulphur et ignem a Domino de coelo <note>(Gen. XIX, 24)</note>
          </hi>.
Et rursum: <hi>Et Dominus visitavit Saram,
sicut dixit, et fecit Deus Sarae sicut locutus est,
<pb n="0116A"/>
et concepit et peperit Sara Abrahae filium in senectute
sua, et in tempore sicut locutus est illi Dominus <note>(Gen.
XXI, 1, 2)</note>
          </hi>. Dehinc expulsa de Abrahae domo cum
filio suo ancilla, et in deserto ob aquae inopiam interitum
pueri timente, eadem Scriptura ait, <hi>Et
exaudivit Dominus Deus vocem pueri ubi erat, et vocavit
angelus Dei Agar de coelo, et dixit ei, Quid est
Agar? noli timere; exaudivit enim Deus vocem pueri de
loco in quo est. Surge, et accipe puerum, et tene manum
ejus; in gentem enim magnam faciam eum <note>(Ibid.,
17, 18)</note>
          </hi>.</p>
        </div3>
<div3>
          <head>26.</head>
          <p>
 <hi>Expenduntur singula. Filius et magni consilii
angelus est, et Dominus, et Deus.</hi> --Quae perfidiae caecitas
est, quae increduli cordis obtusio est, quae
irreligiositatis temeritas, aut ignorare haec, aut
<pb n="0116B"/>
non ignorata negligere? Certe ita commemorata et
dicta sunt, ne intelligentiam veritatis error aliquis
aut obscuritas impediret. Quae si non posse ignorari
doceamus; impietatis esse crimen necesse est
quod negatur. Angelus Dei loqui ad Agar coepit, Ismaelem
in gentem magnam adaucturus, eique innumerabilem <emph>91</emph> 
 gentis progeniem praestaturus.
Confessio audientis et Dominum eum esse et Deum
edocet. Sermonis enim exordium ab angelo Dei coepit,
sed in confessione Dei constitit. Ita qui sub
ministerio magni consilii nuntiandi, Dei angelus
est, ipse et natura et nomine Deus est. Nomen enim
naturae, non nomini natura componitur. Iisdem etiam
de rebus ad Abraham Deus loquitur: benedictum
jam Ismaeli docetur, et multiplicandum eumdem
<pb n="0116C"/>
esse in gentem: <hi>Benedixi,</hi> inquit, <hi>ei <note>(Gen. XVII, 20)</note>
          </hi>.
Non itaque demutavit personae suae significationem:
se enim jam benedixisse demonstrat. Scriptura
certe sacramenti ordinem et verae praedicationis
<pb n="0117A"/>
modum, ab angelo Dei incipiens, et postea iisdem
de rebus eumdem loquentem Deum confessa,
servavit.</p>
        </div3>
<div3>
          <head>27.</head>
          <p>
 <hi>Vir quem ex tribus adorat Abraham, Dominus,
Deus, et judex est.</hi> --Procedit autem pleniore doctrinae
profectu sermo divinus, Deus isthic ad Abraham
loquitur, parituram Saram pollicetur. Post haec
viri tres sedenti assitunt, unum adorat, et Dominum
confitetur. Idemque et adoratus et confessus ab illo,
tempore eodem in futurum rediturum se promittit,
et Sarae filium futurum Deus ad Abraham locutus est.
Idem postea de rebus ipsis eumdem vir ab eo visus
alloquitur. Demutatio tantum fit nominum, nihil tamen
de confessione decessit. Virum enim licet conspectum,
Abraham tamen Dominum adoravit
<pb n="0117B"/> <note>(Gen. XVII, 2, 3)</note>:
sacramentum scilicet futurae
corporationis agnoscens. Nec tamen tantae fidei testimonio
caruit; Domino in Evangeliis dicente, Abraham
pater vester laetabatur, ut videret diem
meum: et vidit, et laetatus est <note>(Joan. VIII, 56)</note>. Vir
ergo conspectus rediturum se tempore eodem pollicetur.
Contuere sponsionis effectum: memento tamen
virum esse qui spondeat. Quid ergo Scriptura
dicit, <hi>Et Dominus visitavit Saram <note>(Gen. XXI, 1)</note>
          </hi>? Vir
ergo iste Dominus est, efficiens quod spopondit. Quid
autem sequitur? <hi>Et fecit Deus Sarae sicut locutus est <note>(Ibid.)</note>
          </hi>.
Vir in loquendo nuncupatus, Dominus <emph>92</emph> in
visitatione significatus, Deus praedicatur in facto. Locutum
certe virum non ignoras, qui Abrahae et visus
est et locutus. Deum quomodo ignorabis, Scriptura
<pb n="0117C"/>
eadem, quae virum dixerat, Deum confitente? Ipsa
enim dixit, <hi>Et concepit et peperit Sara Abrahae filium
in senectute sua, et in tempore sicut locutus est illi Dominus (Ibidem, 2)</hi>.
Sed vir venturum se locutus est.
Virum crede tantum, nisi qui venit, et Deus et Dominus
est. Causam compara. Vir certe ob id veniet,
ut Sara et concipiat et pariat, Fidem disce. Dominus
et Deus ob hoc venit, ut Sara et conciperet et
pareret. In potestate Dei vir locutus est: in effectu
<pb n="0118A"/>
Dei Deus praestitit. Ita se Deum et loquendo et faciendo
significat. Viri deinde de conspectis tribus
duo abeunt: sed qui residet, et Dominus et Deus est.
Neque solum Dominus et Deus est, sed et judex est.
Stans enim ante Dominum Abraham dixit, <hi>Nullo
modo tu facies hoc verbum, occidere justum cum impio,
et erit justus sicut impius. Nequaquam, qui judicas
omnem terram, facies hoc judicium <note>(Gen. XVIII, 25)</note>
          </hi>.
Toto igitur sermone suo Abraham fidem, ob quam
justificatus est, docet, Dominum suum ex tribus agnitum,
et solum adoratum, et Dominum confessus
et judicem.</p>
        </div3>
<div3>
          <head>28.</head>
          <p>
 <hi>Unum ex tribus, non tres in uno Abraham adorat.
Discrimen inter visum Lot, et visum Abrahae.</hi> --Ac ne forte existimes in unius confessione, trium
<pb n="0118B"/>
omnium virorum, qui simul videbantur, honorem
contineri; contuere quid conspectis duobus qui discesserant
Lot dixerit: <hi>Et ut vidit Lot, exsurrexit
obviam illis, et adoravit in faciem in terram: et dixit,
Ecce, domini, divertite in domum pueri vestri <note>(Gen. XIX,
1, 2)</note>
          </hi>. Hic pluralem retinuit significationem simplex
visio angelorum, illic singularem honorem patriarchae
fides confitetur. Hic divinae Scripturae historia
duos de tribus tantum angelos fuisse significat, illic
Dominum et Deum praedicat. Ait enim: <hi>Et dixit Dominus
Abraham, Quare risit Sara, dicens, Ergo vere
paritura sum? ego autem senui. Numquid impossibile
est</hi> <emph>93</emph> <hi>a Deo verbum? In tempore hoc revertar
ad te in futurum, et erit Sarae filius <note>(Gen. XVIII, 13 et
seqq.)</note>
          </hi>. Tenet ergo Scriptura ordinem veritatis, nec
<pb n="0118C"/>
pluralem significationem in eo qui et Deus et Dominus
agnoscebatur admiscens, neque angelis duobus
honorem, qui Deo tantum fuerat delatus, impertiens.
Lot quidem dominos dicit, sed Scriptura angelos
nuncupat. Illic hominis officium est, isthic confessio
veritatis.</p>
        </div3>
<div3>
          <head>29.</head>
          <p>
 <hi>Dominus a Domino, Filius.</hi> --Dehinc adest in
Sodomam et Gomorrham justi poena judicii. Et quid
tandem momenti in eo est? <hi>Dominus sulphur et ignem
<pb n="0119A"/>
pluit a Domino <note>(Gen. XIX, 24)</note>
          </hi>. Ut Dominus a Domino;
ita non discrevit naturae nomine, quos significatione
(non unius personae) distinxerat. Legimus
namque in Evangelio, Pater non judicat quemquam,
sed omne judicium dedit Filio <note>(Joan. V, 22)</note>. Dedit
ergo Dominus, quod Dominus accepit a Domino.</p>
        </div3>
<div3>
          <head>30.</head>
          <p>
 <hi>Eum ut Deum vidit Jacob nec solitarium.</hi> --Sed
qui accepisti in Domino et Domino judicis cognitionem,
cognominis ejusdem in Deo et Deo cognosce
consortium. Jacob discedens ob metum fratris sui,
somnians viderat scalam fundatam in terra et contingentem
coelum, et per eam adscendentes et descendentes
angelos Dei, et Dominum incumbentem
super eam, sibique omnes benedictiones, quas Abrahae
et Isaac dederat, impertientem <note>(Gen. XXVIII)</note>. Ad
<pb n="0119B"/>
hunc postea talis Dei sermo est: <hi>Dixit autem Deus
ad Jacob, surgens adscende in locum Bethel, et habita
ibi, et fac ibi altarium Deo, qui apparuit tibi cum fugeres
a facie fratris tui <note>(Gen. XXXV, 1)</note>
          </hi>. Deus honorem
Deo postulat, et postulat cum alterius significatione
personae: <hi>Qui,</hi> inquit, <hi>apparuit tibi cum fugeres;</hi> 
ne qua personae ejusdem confusio nasceretur. Deus
ergo est qui loquitur, Deus et de quo loquitur: honoris
confessio a naturae nomine non discernit, quos
significatio subsistentes esse distinguit.</p>
        </div3>
<div3>
          <head>31.</head>
          <p>
 <hi>Synopsis et scopus praedictorum a numero</hi> 23.--Et huic quidem loco quaedam memini ad pleniorem
absolutionem necessaria: sed secundum propositionis
ordinem, responsionis quoque ordo retinendus
est. Itaque quae ei reliqua sunt, in libro altero suo
<pb n="0119C"/>
loco exsequemur. Tantum hoc nunc in Deo, qui honorem
Deo postulat, demonstrandum fuit, angelum
Dei, qui cum Agar locutus esset, et Deum esse et
Dominum, cum iisdem de rebus ad Abraham locutus
ipse sit: et virum, qui Abrahae visus sit, et Deum
esse et Dominum; angelos autem duos, et cum Domino
visos, et <emph>94</emph> ab eo ad Lot missos, nihil aliud
a propheta nisi angelos praedicatos. Non solum autem
ad Abraham in viro Deus adfuit, sed etiam ad Jacob
in homine Deus venit. Neque solum venit, sed
luctatus ostenditur <note>(Gen. XXXII, 24)</note>: neque tantummodo
luctatus, sed etiam adversus eum, cum quo
luctabatur, infirmus. Nunc de luctae sacramento
 non est, neque in tempore, neque in materia, aliquid
tractare. Deus certe est; quia Jacob adversus
<pb n="0119D"/>
Deum invaluit, et Israel Deum vidit.</p>
        </div3>
<div3>
          <head>32.</head>
          <p>
 <hi>Moysi in rubo visus, Dominus et Deus est.</hi> --Videamus autem, an etiam alibi, praeter quam ad
Agar, hic angelus Dei Deus esse sit cognitus. Cognitus
plane est. Neque solum Deus, sed etiam Deus
<pb n="0120A"/>
Abraham et Deus Isaac et Deus Jacob repertus. Angelus
enim Domini Moysi de rubo apparuit, Dominus
de rubo loquitur: vocem cujus intelligendam existimas,
utrum ejus qui visus est, an alicujus alterius?
Hic mendacii locus nullus est. Ait enim Scriptura, <hi>Apparuit autem illi angelus Domini in flamma ignis
de rubo 
 <note>(Exod. III, 2)</note>
          </hi>. Et rursum, <hi>Vocavit eum Dominus
de rubo, Moyses, Moyses. Et respondit: Quid
est? Et dixit Dominus: Ne accesseris huc, solve calciamentum
de pedibus tuis; locus enim, in quo stas,
terra sancta est. Et dixit ei: Ego sum Deus Abraham
et Deus Isaac et Deus Jacob <note>(Ibid., 4 et seqq.)</note>
          </hi>. Qui
apparuit in rubo, de rubo loquitur: et visionis locus
unus et vocis est; neque alius, quam qui est visus,
auditur. Qui angelus Dei est cum videtur, idem rursum
<pb n="0120B"/>
cum auditur est Dominus; ipse vero Dominus
qui auditur, Deus deinde Abrahae, Isaac et Jacob
esse cognoscitur. Cum angelus Dei dicitur, non proprius
sibi ac solitarius esse monstratur; est enim
angelus Dei: cum Dominus et Deus nuncupatur, in
honore naturae suae et nomine praedicatur. Habes
ergo angelum, qui de rubo apparuit, et Dominum et
Deum.</p>
        </div3>
<div3>
          <head>33.</head>
          <p>
 <hi>Moyses non semel Deum et Dominum praedicat.
Uterque tamen unus est Deus. Filio uti natura Deo honor
postulatur. Filius et Angelus Dei et Deus.</hi> --Percurre
adhuc Moysi testimonia; et intellige an occasionem
aliquam praedicandi Deum et Dominum negligat.
Tenes nempe ex dictis ejus, <hi>Audi, Israel, Dominus
Deus tuus unus est <note>(Deut. VI, 4)</note>
          </hi>. Tene nunc
<pb n="0120C"/>
divinae illius cantionis suae dicta: ait namque, <hi>Videte,
videte quoniam ego sum Dominus, et non est Deus
praeter me <note>(Deut. XXXII, 39)</note>
          </hi>. Et cum omnis sermo ei
ex persona Dei usque ad finem cantionis fuisset,
ait, <hi>Laetamini coeli simul cum eo, et adorent eum omnes
 filii Dei. Laetamini gentes cum populo ejus, et
honorificent eum omnes angeli Dei <note>(Ib., 43)</note>
          </hi>. <emph>95</emph> Honorificandus
est a Dei angelis Deus, dicens: <hi>Quoniam
ego sum Dominus, et non est Deus praeter me.</hi> Est enim
Unigenitus Deus: neque consortem unigeniti nomen
admittit (sicuti non recipit innascibilis, in eo tantum
quod est innascibilis, participem); est enim unus ab
uno. Neque praeter innascibilem Deum innascibilis
Deus alius est, neque praeter unigenitum Deum unigenitus
Deus quisquam est. Uterque itaque unus et
<pb n="0120D"/>
solus est, proprietate videlicet in unoquoque et innascibilitatis
et originis. Ac sic uterque Deus unus
est; cum inter unum et unum, id est, ex uno unum,
divinitatis aeternae non sit secunda natura. Adorandus
ergo est a filiis Dei, et honorificandus ab Angelis
<pb n="0121A"/>
Dei. Ita et honor et veneratio Deo a Dei filiis et Angelis
postulatur. Significationem honorandi, et
corum per quos est honorandus intellige, scilicet
per angelos et filios Dei, Deus. Ac ne forte honorem
Dei non naturalis existimes postulari, et arbitreris
hoc in loco Moysen de honorando Deo patre sensisse,
cum tamen Pater sit honorandus in Filio; tamen
benedictionem, quam sub eodem sermone ad
Joseph disponit, adverte. Ait enim: <hi>Et quae accepta
sunt ei qui apparuit in rubo, veniant super caput Joseph
et verticem <note>(Deut. XXXIII, 16)</note>
          </hi>. Adorandus ergo a
Dei filiis Deus est, sed Deus qui et Dei filius est. Honorandus
autem a Dei angelis Deus est, sed Deus
qui Dei angelus Deus est: quia de rubo apparuit
Dei angelus Deus, et quae ei complacita sunt, Joseph
<pb n="0121B"/>
cum benediceretur optantur. Non ideo non Deus,
quia angelus Dei est; neque rursum angelus Dei non
idcirco, quia Deus est: sed significata personarum
intelligentia, et distincto innascibilitatis nativitatisque
sensu, ac manifestata sacramentorum coelestium
dispensatione, non solitarium Deum docuit opinandum,
cum angelum et filium Dei Deum, Dei et
angeli et filii adorabunt.</p>
        </div3>
<div3>
          <head>34.</head>
          <p>
 Et haec quidem de Moysi libris responsa a
nobis sint, vel potius Moyses ipse responderit: quia
eo haeretici auctore usi, per unius Dei confessionem
putent persuaderi posse, ne Deus esse Dei filius praedicetur; <emph>96</emph> 
 contra auctoris sui testimonium impii,
cum quando ille unum Deum confitens, non destiterit
de Dei filio docere quod Deus est. Sed consequens
<pb n="0121C"/>
est multiplices de eodem prophetarum sententias
proferre.</p>
        </div3>
<div3>
          <head>35.</head>
          <p>
 <hi>Qui propheta Filium et Deum doceat, et a Patre
secernat. Filii cur pater Deus sit.</hi> --Tenes dictum: <hi>Audi, Israel, Dominus Deus tuus unus est:</hi> 
 atque utinam
recte teneres. Sed secundum sensum tuum
dicti prophetici quaero rationem. Ait enim in psalmis: <hi>Unxit te, Deus, Deus tuus 
 <note>(Psal. XLIV, 8)</note>
          </hi>. Discerne
<pb n="0122A"/>
 ad legentis intelligentiam unctum et ungentem:
distingue <hi>te</hi> et <hi>tuus:</hi> ad quem et de quo sit
sermo, demonstra. Superioribus enim dictis hic confessionis
ordo subjectus est. Dixerat namque: <hi>Sedes
tua, Deus, in saeculum saeculi, virga directionis tuae,
virga regni tui; dilexisti justitiam, et odisti iniquitatem <note>(Ibid., 7)</note>
          </hi>.
Nunc quoque his adjecit: <hi>Propterea
unxit te, Deus, Deus tuus.</hi> Deus ergo regni aeterni, ob
meritum dilectae justitiae et perosae iniquitatis, a Deo
suo unctus est. Numquid intelligentiam nostram aliqua
saltem nominum intervalla confundunt? Nam
discretio tantum personae in <hi>te</hi> et <hi>tuus</hi> posita est,
in nullo tamen naturae distincta confessione. <hi>Tuus</hi> 
enim relatum est ad auctorem, <hi>te</hi> vero ad ejus qui ex
auctore est significationem. Est enim Deus ex Deo,
<pb n="0122B"/>
propheta eodem ordine confitente: <hi>Unxit te, Deus,
Deus tuus.</hi> Non est autem ante innascibilem Deum
Deus ullus, ipso dicente: <hi>Estote mihi testes, et ego
testis, dicit Dominus Deus, et puer meus quem elegi, ut
sciatis et credatis et intelligatis quoniam ego sum, et
ante me non est alius Deus, et post me non erit <note>(Esa.
XLIII, 10)</note>
          </hi>. Ejus igitur, qui sine initio est, demonstrata
est dignitas; et ejus qui ex innascibili est,
honor conservatus est: <hi>Unxit te,</hi> enim <hi>Deus, Deus
tuus.</hi> Id enim, quod ait <hi>tuus,</hi> ad nativitatem refertur,
caeterum non perimit naturam <note>(Vide lib. XI,
n. 18, etc.)</note>. Et idcirco Deus ejus est, quia ex eo natus
in Deum est. Non tamen per id, quod Pater Deus
est, non et Filius Deus est: <hi>Unxit</hi> enim <hi>te, Deus
Deus tuus:</hi> designata videlicet et auctoris, et ex eo
<pb n="0122C"/>
geniti significatione, uno eodemque dicto utrumque
illum in naturae ejusdem et dignitatis nuncupatione
constituit. <emph>97</emph>
</p>
        </div3>
<div3>
          <head>36.</head>
          <p>
 <hi>Filium Patris qualem Esaias praedicat.</hi> --Verum
ne forte ex eo arripi impiae assertionis possit occasio,
quod dictum est, <hi>Quoniam ego sum, et ante me
non est Deus alius, et post me non erit (Esai, XLIII, 10)</hi>;
tamquam per id non et Filius Deus sit, quia post
<pb n="0123A"/>
Deum, ante quem Deus nullus sit, nullus quoque
postea Deus futurus sit: totius ob id dicti ratio tractanda
est. Deus ipse sermonis sui testis est, sed et
puer ejus electus una cum eo testis est, Deum ante
se non esse, neque post se futurum. Sufficiens quidem
sibi ipse testis est: sed testimonio de se suo,
testimonium pueri quem elegit admiscuit. Unum ergo
duum testimonium est, nullum ante se Deum esse; ex
eo enim omnia sunt: neque post se Deum futurum;
non utique ex se non fuisse. Erat enim jam puer in
testimonio Patris haec loquens, puer in tribu ex qua
gigni habebat electus. Idipsum ita in Evangeliis demonstrat:
Ecce puer meus quem elegi, dilectus
meus, in quo complacuit anima mea <note>(Matth. XII,
18)</note>. Non est ergo ante me alius Deus, et post me non
<pb n="0123B"/>
erit: aeternae videlicet et indemutabilis virtutis infinitatem
in eo, quod ante et postea Deus praeter se sit
nullus, ostendens: puero tamen suo, ut in testimonio
suo, ita et in nomine, collocato.</p>
        </div3>
<div3>
          <head>37.</head>
          <p>
 <hi>Oseae locus pro Filii deitate. Patri nullus, Filio
Pater, nobis Pater et Filius est Deus.</hi> --Et hoc ipsum
promptum est ex persona ipsius discere. Ait enim ad
Osee prophetam, <hi>Non apponam adhuc ut miserear
domui Israel, sed enim adversans adversabor illis: filiorum
autem Juda miserebor, et salvos eos faciam in
Domino Deo ipsorum (Oseae I, 6, 7)</hi>. Ergo absolute
 Pater Deum Filium nuncupat, in quo et elegit
nos ante tempora saecularia <note>(Ephes. I, 4)</note>. <hi>Ipsorum</hi> 
idcirco ait, quia Deus innascibilis a nullo est, nosque
Filio in haereditatem a Deo patre donamur. Legimus
<pb n="0123C"/>
namque, <hi>Posce a me, et dabo tibi gentes haereditatem
 tuam <note>(Psal. II, 8)</note>
          </hi>. Deo enim ex quo omnia
sunt Deus nullus est, qui sine initio aeternus est. Filio
autem Deus Pater est; ex eo enim Deus natus
est. Nobis autem et Pater Deus est, et Filius Deus
est: Patre de Filio confitente quod Deus noster sit,
Filio de Patre docente quod Deus nobis sit: <hi>Deo</hi> tamen
Filio a Patre, id est, ipso innascibilis virtutis
suae nomine, nuncupato. Et haec quidem ad Osee.</p>
        </div3>
<div3>
          <head>38.</head>
          <p>
 <hi>Testimonium luculentum ex Esaia. Magorum
adoratio praedicta. Qui fuerunt magi.</hi> --Per Esaiam
autem quam absoluta Dei patris de Domino nostro
<pb n="0124A"/>
professio est. Ait namque: <hi>Quoniam sic dicit Dominus
Deus sanctus</hi> <emph>98</emph> <hi>Israel, qui fecit quae ventura sunt:
Interrogate me de filiis vestris et de filiabus, et de operibus
manuum mearum mandate mihi. Ego feci terram,
et hominem super eam, ego omnibus sideribus
praecepi, ego suscitavi regem cum justitia, et omnes viae
ejus rectae. Hic aedificabit civitatem meam, et captivitatem
plebis meae convertet, non cum praemio, neque cum
muneribus, dicit Dominus Sabaoth. Laborabit Aegyptus,
et mercatus Aethiopum, et Sabain. Viri excelsi
ad te transibunt, et tui erunt servi, et post te sequentur
alligati vinculis, et adorabunt te, et in te deprecabuntur;
quoniam in te est Deus, et non est Deus praeter te. Tu
enim es Deus, et nesciebamus. Deus Israel salvator.
Erubescent et pudebit omnes qui adversantur ei, et ibunt
<pb n="0124B"/>
cum confusione <note>(Esai, XLV, 11 et seq.)</note>
          </hi>. Estne adhuc
aliquis temeritatis locus? aut ulla relicta est ignorationis
occasio: nisi id tantum reliquum sit, ut impietas
professa se prodat? Deus ex quo omnia sunt, qui
omnia mandando fecit, facti opera sibi assumens,
non utique efficienda, nisi dixisset ut fierent, testatur
regem per se excitatum justum, et aedificantem
sibi Deo civitatem, et plebis captivitatem avertentem,
non cum praemio neque cum muneribus; gratia enim
omnes salvamur. Deinde ita loquitur, cum post laborem
Aegypti, id est, saeculi calamitatem, et
mercatus Aethiopum et Sabain viri excelsi ad cum
transibunt. Et qui tandem existimandus labor Aegypti,
et mercatus Aethiopum et Sabain? Recordemur Orientis
Magos adorantes Dominum et munerantes, et laborem
<pb n="0124C"/>
veniendi usque in Bethlehem Judae tanti itineris
metiamur. In principum enim labore totius
Aegypti labor demonstratus est. Magis namque divinae
virtutis operationes falsa rerum specie mentientibus,
potissimus impiae religionis honor a saeculo
omni deferebatur. Iisdem Magis et mercatu Aethiopum
et Sabain, auri, et thuris, et myrrhae munera
deferentibus: quod quidem idipsum et alius propheta
praemonuit, dicens: In conspectu ejus procident
Aethiopes, et inimici ejus limum lingent. Reges Tharsis
munera offerent, reges Arabum et Sabain munera
adducent, et dabitur ei de auro Arabiae <hi>(Psal. LXXI, 9,
<pb n="0125A"/>
10)</hi>. In Magis itaque <emph>99</emph> et muneribus, labor
Aegypti et mercatus Aethiopum et Sabain ostenditur,
scilicet mundi error Magis adorantibus, et electa gentium
munera adorato ab his Domino oblata.</p>
        </div3>
<div3>
          <head>39.</head>
          <p>
 <hi>Apostoli viri excelsi.</hi> --Excelsi autem viri, qui
ad eum transituri sunt, atque eum vincti sequentur,
qui tandem isti sunt, non in obscuro est. Respice ad
Evangelia; Petrus Dominum suum secuturus praecingitur <note>(Joan. XXI, 7)</note>.
Intuere Apostolos: servus
Christi Paulus in vinculis gloriatur <note>(Philem. I)</note>. Et videamus
an vinctus Christi Jesu ea, quae Deus de filio
suo Deo fuerat locutus, impleverit. <hi>Precabuntur,</hi> inquit, <hi>quoniam in te est Deus 
 <note>(Esai. XLV, 14)</note>
          </hi>. Dictum
itaque ab Apostolo recognosce, et recognitum intellige: <hi>Deus in Christo erat mundum reconcilians sibi</hi> 
<pb n="0125B"/> <note>(II Cor. V, 19)</note>.
Dehinc sequitur, <hi>Et non est Deus
praeter te.</hi> Quibus continuo idem Apostolus ait, unus
est enim Dominus noster Jesus Christus per quem
omnia <note>(I Cor. VIII, 6)</note>; et nullus praeter eum videtur
alius esse, quia unus est. Tertio quoque ait, <hi>Tu es
Deus, et nesciebamus.</hi> Sed ex persecutore Ecclesiae
dixit: <hi>Quorum patres, ex quibus Christus, qui est
super omnia Deus <note>(Rom. IX, 5)</note>
          </hi>. Hi igitur vincti haec
praedicabunt: excelsi videlicet, et in duodecim thronis
judicaturi tribus Israel, et Dominum suum
doctrinae et passionis suae martyrio secuturi.</p>
        </div3>
<div3>
          <head>40.</head>
          <p>
 <hi>Pater de se dicit,</hi> Non est Deus praeter me, <hi>et
de Filio,</hi> Non est Deus praeter te. <hi>Filius persona
non genere a patre discretus.</hi> --Deus ergo in Deo
est: et in quo est Deus, Deus est. Et quomodo <hi>non
<pb n="0125C"/>
est Deus praeter te;</hi> cum in eodem Deus sit? Usurpas,
o haeretice, ad confessionem solitarii Dei patris, <hi>Non
est Deus praeter me:</hi> quomodo ex praedicatione Dei
patris dicentis, <hi>Non est Deus praeter te,</hi> dictum interpretaberis,
si per id quod dictum est, <hi>Non est Deus
praeter me <note>(Deut. XXXII, 39)</note>
          </hi>, affirmare contendis, ne
Dei filius Deus sit? Et cui ergo Deus (Pater) dixerit, <hi>Non est Deus praeter te?</hi> 
 subjicere enim hic tibi personam
solitarii non licebit. Dominus enim dixit regi
quem excitavit, ex persona virorum excelsorum adorantium
et deprecantinm, <hi>Quoniam in te est Deus.</hi> 
Solitarium res ista non recipit. <hi>In te</hi> enim praesentem,
veluti ad quem sit sermo, significat. Quod autem
<pb n="0126A"/>
sequitur, <hi>In te est Deus,</hi> non solum eum qui praesens
est, sed etiam eum <emph>100</emph> qui maneat in praesente
demonstrat: habitantem ab eo in quo habitet discernens,
personae tamen tantum distinctione, non generis:
Deus enim in eo est: et in quo est Deus, Deus
est. Non enim Deus in diversae atque alienae a se naturae
habitaculo est, sed in suo atque ex se genito
manet. Deus in Deo, quia ex Deo Deus est. <hi>Tu es enim
Deus, et nesciebamus, Deus Israel salvator <note>(Is. XLV, 15)</note>
          </hi>.</p>
        </div3>
<div3>
          <head>41.</head>
          <p>
 <hi>Filio adversantes erubescent. Filium qui negat,
Patrem inhonorat.</hi> --Negantem te Deum in Deo, sequens
sermo confutat: ait enim, <hi>Erubescent, et pudebit
omnes qui adversantur ei, et ibunt cum confusione <note>(Ibid., 16)</note>
          </hi>:
Decretum hoc in impietatem tuam
Dei est. Adversaris enim Christo, de quo te professio
<pb n="0126B"/>
paternae vocis objurgat. Deus est enim, quem esse
tu Deum denegas. Denegas vero sub specie honoris
Dei (Patris), dicentis, <hi>Non est alius Deus praeter me <note>(Ibid., 18)</note>
          </hi>.
Sed confundere et erubesce: non eget
delato a te honore innascibilis Deus, gloriam hanc a
te solitudinis suae non postulat, non desiderat hanc
opinionis tuae intelligentiam; ut ob hoc quod dixerit, <hi>Non est Deus praeter me,</hi> 
 cum quem ex se genuit Deum
abneges. Ac ne sibi hoc, ad divinitatem Filii destruendam,
peculiare deferres; Unigeniti sui gloriam honore
perfectae divinitatis implevit, dicens, <hi>Et non est
Deus praeter te.</hi> Quid exaequata discriminas? quid
comparata discernis? Proprium Dei filio est, ne praeter
eum Deus sit; proprium Deo patri est, ne absque
eo Deus quisquam sit: verbis Dei de Deo utere. Confitere
<pb n="0126C"/>
ita, et precare regem: <hi>Quoniam in te est Deus,
et non est Deus praeter te. Tu enim es Deus, et nesciebamus,
Deus Israel salvator.</hi> Caret contumelia honoris
officium, neque offensionem habet confessionis
exemplum; maxime cum adversatio ejus plena confusionis
sit et pudoris. Immorare Dei verbis, confitere
Dei vocibus; et fuge confusionis denuntiationem.
Deum enim Dei filium abnegando, non tam Deum
tamquam solitarium gloriae honore veneraberis,
quam Patrem Filii inhonoratione contemnes. Honoris
fidem innascibili Deo confitere, quod praeter
eum Deus nullus sit: unigenito Deo praedica, quod
absque eo Deus non sit.
</p>
          <p>
            <pb n="0127A"/> <emph>101</emph> 42. <hi>Filii divinitati adstipulatur Jeremias. Qui
Deus super terram visus. Filius et in legis latione et in
carnis assumptione unus Mediator. Pater et Filius
unum.</hi> --Audi enim praeter Moysen et Esaiam, tum
tertio id ipsum quoque et Jeremiam docentem,
cum dicit: <hi>Hic Deus noster est, et non deputabitur
alter ad eum. Qui invenit omnem viam scientiae, et dedit
eam Jacob puero suo, et Israel dilecto suo. Post
hoc super terram visus est, et inter homines conversatus
est <note>(Baruch. III, 36 et seqq.)</note>
            </hi>. Dixerat enim jam superius, <hi>Et homo est, et quis cognoscet eum?</hi> 
 Habes ergo
Deum in terris visum, et inter homines conversatum:
et requiro quomodo intelligendum existimes, <hi>Deum
nemo vidit umquam, nisi unigenitus filius, qui est in
sinu Patris <note>(Joan. I, 18)</note>
            </hi>; cum Jeremias Deum praedicet,
<pb n="0127B"/>
qui et visus in terris est, et inter homines conversatus
est? Pater certe non nisi soli Filio visibilis
est. Quis ergo iste est qui est visus et conversatus
inter homines? Deus certe noster est, et visibilis in
homine et contrectabilis Deus. Et prophetam loquentem
intellige: <hi>Non deputabitur alter ad eum.</hi> Si quaeris,
quomodo? audi quae sequuntur: ne per id non et
Patri proprium esse existimes quod dictum est: <hi>Audi,
Israel, Dominus Deus tuus unus est <note>(Deut. VI, 4)</note>
            </hi>. Haec
enim sibi cohaerent: <hi>Non deputabitur alter ad eum:
qui invenit omnem viam scientiae, et dedit eam Jacob
<pb n="0128A"/>
puero suo, et Israel dilecto suo: post hoc super terram
visus est, et inter homines conversatus est.</hi> Unus est
enim Mediator Dei et hominum, Deus et <emph>102</emph> homo:
et in legis latione, et in corporis assumptione mediator.
Alius igitur ad eum non deputatur. Unus est
enim hic in Deum ex Deo natus, per quem creata
sunt omnia in coelo et in terra, per quem tempora et
saecula facta sunt. Totum enim quidquid est, ex ejus
operatione subsistit. Hic ergo unus est disponens
ad Abraham, loquens ad Moysen, testans ad Israel,
manens in prophetis, per virginem natus ex Spiritu
 sancto, adversantes nobis inimicasque virtutes
ligno passionis affigens, mortem in inferno perimens,
spei nostrae fidem resurrectione confirmans,
corruptionem carnis humanae gloria corporis sui perimens.
<pb n="0128B"/>
Ad hunc ergo non deputabitur alius. Soli
enim haec unigenito Deo propria sunt, et unus hic in
hac peculiari virtutum suarum beatitudine natus ex
Deo est. Non alter ad eum Deus deputatur: non enim
ex alia substantia, sed ex Deo Deus est. Nihil in eo
itaque novum, nihil extraneum, nihil recens est. Cum
enim audit Israel, quod sibi Deus unus sit, et Filio
Dei Deo non alter Deus deputetur, ut Deus sit;
absolute pater Deus et filius Deus unum sunt, non
unione personae, sed substantiae unitate: quia filio
<pb n="0129A"/>
Dei Deo deputari ad alterum Deum non sinit propheta,
quod Deus est.</p>
</div3>
      </div1>

<div1>
        <head> <emph>103-104</emph> LIBER QUINTUS.</head>
<p divs_removed="true"> <hi>Dicitur etiam </hi> secundus: <hi>quia secundus est adversus
Arianarum partium perfidiam, superiori libro primum
coeptam impugnari. Hanc agnoscit Hilarius
subdole adeo contextam, ut ei qui consenserit, Filium
Deum negare; qui contradixerit, Patrem et Filium
aut duos Deos, aut Sabellii more unum et eumdem
praedicare videatur. Quocirca cum libro superiore
adversus fraudem paratam in primis haereticorum
verbis,</hi> Novimus unum Deum, <hi>ex legis et prophetarum
testimoniis fideles munierit; nunc in subsequentibus
illis,</hi> solum verum, <hi>latens venenum propulsat,
Filium esse Deum verum iisdem fere testimoniis defendens,
<pb n="0129B"/>
quibus in quarto libro Deum et Deum, seu
Deum non solitarium ac singularem esse ostendit.
Tum sub libri finem probat Patrem et Filium unum
esse in distinctis personis Deum. In his porro omnibus,
nondum ad evangelica excedens testimonia,
prorsus se continet intra fines legis, in qua Dei nomen,
virtutem, rem ac naturam, proindeque veritatem,
Filio attribui demonstrat. Legis autem nomine intelligit,
quidquid sacris litteris ante Christum natum
scriptis continetur.</hi> 

        </p>
        <div3 moved_from_p="true">
            <head>1.</head>
          <p>
 <hi>Haereticis Deum unum praedicantibus aut assentiri,
aut adversari periculosum.</hi> --Respondentes impiis
et vesanis haereticorum institutionibus superioribus
libris, non ignoravimus in eam nos contradicendi
necessitatem deductos fuisse, ut non minus periculi
<pb n="0129C"/>
audientibus responsio nostra, quam silentium commoveret.
Cum enim unum Deum profane assertio
infidelis ingereret, et rursum unum Deum religiose
negare fides sana non posset; tractari de eo non sine
ancipitis periculi conscientia potuit, quod non minus
impie confirmaretur, quam negaretur. Et quidem
humani sensus opinione ineptum et rationis alienum
esse hoc forte existimabitur, ut quod irreligiosum est
negare, idipsum irreligiosum sit confiteri: cum pietas
confitendi, impietatem condemnet negandi; nec
<pb n="0130A"/>
rationi conveniat, ut utiliter affirmetur, quod utiliter
destruatur. Sed ad divinae sapientiae intelligentiam
humanus sensus imprudens, et secundum coelestem
prudentiam stultus, juxta infirmitates suas sentit, et
juxta imbecillitatem naturae suae sapit; stultus sibi
futurus, ut Deo sapiat, scilicet ut sensus sui inopiam
intelligens, et Dei sapientiam consectans, non secundum
humanam sapientiam prudens sit, sed secundum
quod ad Deum proficit sapiat, in Dei sapientiam ex
recognita mundi stultitia transiturus. Cujus stultae
sapientiae sensum haeretica subtilitas ad fallendi occasionem
coaptans, unum Deum professa est, auctoritate
Legis Evangeliorumque usa, qua dictum est: <hi>Audi, Israel, Dominus Deus tuus unus est 
 <note>(Deut. VI, 4;
Marc. XII, 29)</note>
            </hi>: non ignorans quantum in eo esset
<pb n="0130B"/>
vel responsionis periculum, vel silentii; et ex utroque
opportunitatem impietatis exspectans: ut si sanctitatem
 dicti infideliter usurpati, conniventis
taciturnitas confirmaret, per id quod Deus unus est,
filius tamen Dei Deus non esset, Deo tantum sicut
est uno manente; at vero si contradictio praesumptae
impiae hujus professionis exsisteret, veritatem fidei
evangelicae non conservaret Deum unum non
confessa responsio, cum fidei nostrae professio secundum
Deum unum sit; recideretque in alterius haereseos
impietatem, Deum unum Patrem et Filium professa
 confessio. Atque ita sapientia mundi, quae
stultitia apud Deum est, specie blandae et pestiferae
 simplicitatis illuderet, cum hoc fidei suae constitueret
exordium, in quo sibi impie aut assentiremur,
<pb n="0130C"/>
aut adversaremur: et per hoc utriusque rei periculum,
Dei filium Deum non esse obtineret, quia Deus
unus est; aut extorqueret haereseos necessitatem, si
et Patrem Deum et Filium Deum confitentes, unum
Deum praedicare secundum Sabellii opinionem impiam
existimaremur: et ita hoc praedicationis suae
modo <hi>unus Deus</hi> aut alium excluderet, aut per alium
non esset ( <hi>supple,</hi> unus), aut tantum in nominibus
unus esset: quia <emph>105</emph> et unitas alium nesciret, et
alius non permitteret unionem, et duo unus esse
 non posset.</p>
        </div3>
<pb n="0131A"/>

<div3>
          <head>2. </head>
          <p>
 <hi>Quo temperamento periculum omne caverit Hilarius.
Scopus libri superioris.</hi> --Sed nos sapientiam
Dei, qui mundo stultitia est, consecuti, et per fidei
dominicae salutarem et sinceram confessionem, vipereae
doctrinae fraudulentiam prodituri, hunc responsionis
nostrae ordinem inchoavimus, qui et aditum
sibi demonstrandae veritatis acquireret, nec se periculo
impiae professionis insereret: temperato inter
utrumque moderamine; non negantes Deum unum,
sed eo ipso auctore Deum et Deum, per quem
Deus unus praedicatus est, praedicantes; et Deum
unum non per unionem docentes, neque rursum ad
diversitatis numerum desecantes, neque contra tantum
in nominibus confitentes; sed Deum et Deum,
reposita et dilata adhuc plenius unitatis quaestione,
<pb n="0131B"/>
monstrantes. Recte enim unum Deum a Moyse praedicatum
Evangelia testantur: et rursum fideliter in
Evangeliis Deum et Deum doceri, Moyses Deum unum
praedicans auctor est. Atque ita non auctoritati contraitum
 est, sed ex auctoritate responsum est, ne
per id Dei filium liceret Deum negari, quia ad
Israel Deus unus est: cum confitendi Dei filium
Deum idem auctor esset, qui auctor est Dei unius
praedicandi.</p>
        </div3>
<div3>
          <head>3.</head>
          <p>
 <hi>Scopus hujus alterius libri. Veritas rei unde constet.</hi> 
--Sequitur itaque ordinem quaestionis etiam
ordo connexi sibi libelli. Nam quia haec sequens impii
blandimenti posita sententia est: <hi>Novimus unum
Deum verum:</hi> hinc quoque secundi hujus libri
omnis sermo consistit, an filius Dei Deus verus sit.
<pb n="0131C"/>
Nam sine dubio in hunc se ordinem haeretici ingenii
subtilitas coaptavit, primum <hi>unum Deum</hi> dicens,
deinde <hi>unum verum Deum</hi> confitens: ut per id filium
Dei a natura Dei et veritate averteret, cum veritas in
natura unius manens, naturalem unius non excederet
veritatem. Igitur quia ambiguitatis locus nullus est,
quin Moyses unum Deum praedicans, intelligatur de
Dei filio significasse quod Deus sit, per ipsas illas significationis
suae auctoritates recurramus: et requiramus,
an quem Deum significaverit, Deum quoque
verum intelligendum docuerit. Nulli autem dubium
est, veritatem ex <emph>106</emph> natura et ex virtute esse: ut
exempli causa dictum sit, verum triticum est, quod
spica structum, et aristis vallatum, et folliculis decussum,
<pb n="0132A"/>
et in farinam comminutum, et in panem
coactum, et in cibum sumptum, reddiderit ex se et
naturam panis et munus. Itaque quia naturae virtus
praestat veritatem; videamus an verus Deus sit, quem
Moyses Deum esse significat: de uno Deo, et eodem
vero Deo postea locuturi; ne non interposita sponsione
 de unius et veri Dei in Patre et Filio subsistentibus
confirmatione, periculosa suspicio pendulae
exspectationis sollicitudinem defatiget.</p>
        </div3>
<div3>
          <head>4.</head>
          <p>
 <hi>Filius ex creandi virtute probatur verus Deus.</hi> --Creatio igitur mundi, postquam et Dei cognitio suscepta
est, filium Dei Deum esse significans, rogo in
quo tandem verum esse Deum deneget. Non enim
ambigitur, quin per Filium omnia sint. <hi>Omnia</hi> namque,
secundum Apostolum, <hi>per ipsum, et in ipso (Coloss.
<pb n="0132B"/>
I, 16)</hi>. Si omnia per eum, et omnia ex nihilo, et
nihil non per eum; quaero in quo ei veritas Dei desit,
cui non desit Dei nec natura, nec virtus. Naturae enim
suae virtute usus est, ut et essent quae non erant, et
fierent quae placerent. Vidit enim Deus quia bona
sunt.</p>
        </div3>
<div3>
          <head>5.</head>
          <p>
 <hi>Lex in dicente Deo et in faciente Deo solas personas
distinguit. Dicentis et facientis una natura est.
Filius Dei non est Deus falsus aut adoptivus.</hi> --Neque
enim aliam, quam personae, intulit lex significationem,
cum ait: <hi>Et dixit Deus, fiat firmamentum <note>(Gen. I, 6)</note>
          </hi>;
et subjecit rursum: <hi>Et fecit Deus firmamentum <note>(Ibid., 7)</note>
          </hi>.
Caeterum nec virtutem distinxit,
nec naturam separavit, nec nomen demutavit in eo,
in quo tantum dicentis intelligentiam praestitit, ut
<pb n="0132C"/>
significationem efficientis afferret. Veritatem autem
naturae atque virtutis, significatio sermocinantis
non adimit; quin potius veritatem ipsam quanta proprietate
commendat. Afferre enim dicto efficientiam,
naturae ejus est, quae efficiens id possit praestare,
quod dicens. In quo ergo tandem non erit verus ille
qui efficit, cum verus sit ille qui dicit; quando quidem
dicti veritatem, facti veritas consequatur? Deus
est qui dixit, Deus est qui fecit. Si in dicto (in eo qui
dixit) veritas est; quaero cur negetur in facto (in
eo qui fecit). Nisi forte hic dicendo verus sit,
et non sit verus iste faciendo. Habemus itaque
in filio Dei Deo naturae veritatem. Deus est, creator
est, Dei filius est, potest omnia. <emph>107</emph> Parum est ut
<pb n="0133A"/>
quod vult possit, quia semper voluntas virtutis est;
quin etiam id quod sibi dicitur potest. Perfectae enim
potestatis est, hoc naturam posse facientis, quod
possit significare sermo dicentis. Atque ita cum quidquid
dici potest, id ipsum et effici possit; tenet
veritatis naturam ea quae dictis exaequatur operatio.
Non est itaque Dei filius Deus falsus, nec Deus adoptivus,
nec Deus connuncupatus, sed Deus verus.
Et non necesse est aliquid e diverso demonstrare,
per quod non sit Deus verus: mihi enim sufficit in
eo Dei nomen atque natura. Deus enim est, per quem
facta sunt omnia. Hoc mihi de eo creatio
mundi locuta est. Exaequatur Deus Deo nomine,
exaequatur veritati veritas opere. Ut significatio est
Dei potentis in dicto, ita intelligentia est Dei potentis
<pb n="0133B"/>
in facto. Et post haec quaero, in Patris et Filii confessione
qua auctoritate naturae veritas denegetur,
quam et virtus nominis, et nomen virtutis implevit.</p>
        </div3>
<div3>
          <head>6.</head>
          <p>
 <hi>Objecta ex Evangeliis adducta alibi diluentur. Cur.
Veritas non intelligitur, nisi objecta falsa esse evincantur.</hi> 
--Meminisse autem legentem oportet, non me
immemorem aut diffidentem earum quae objici soleant
quaestionum, de his nunc tacere. Neque enim hoc
quod dici solet: <hi>Pater major me est <note>(Joan. XIV, 28)</note>
          </hi>,
et caetera hujusmodi similia, aut ignorantur, aut non
intelliguntur, ut non per haec ipsa veri Dei in Filio
natura doceatur: sed ordinem responsionis nostrae
eum esse convenit, qui erat propositionis adversae;
ut vestigia impiae institutionis gressus hic piae praedicationis
inculcans, ipsa illa prima evadentis in hoc
<pb n="0133C"/>
profanum irreligiosumque iter fallacis doctrinae signa
deleret. Dilatis igitur atque in postremum reservatis
evangelicis atque apostolicis praeconiis, omnis interim
nobis de lege et prophetis adversus impios pugna sit,
ementitam eorum ac fallacem perversitatem his ipsis
interim, quibus fallere tentant, dictis coarguentibus.
Neque enim aliter veritas intelligi potest,
quam si falsa ea esse, quae veritati objecta sunt, detegantur;
et hoc quidem mentientium absolutiore dedecore,
si mendacia ipsa proficiant veritati. Et quidem
sensu humanae opinionis commune judicium
est, nequaquam veris falsa sociari, neque haec rerum
genera mutuo sibi <emph>108</emph> assensu contineri: quia per
generis differentiam adversante natura numquam dissidentia
coeant, nec diversa consentiant, nec sibi
invicem aliena communia sint.
<pb n="0134A"/>
</p>
        </div3>
<div3>
          <head>7. </head>
          <p>
 <hi>Pater dicens</hi> Faciamus <hi>aequalem sibi significat
cui id dicit.</hi> --Quae cum ita sint, interrogo inter verum
et falsum Deum quomodo hoc dictum intelligatur: <hi>Faciamus hominem ad imaginem et similitudinem nostram <note>(Gen. I, 26)</note>
          </hi>.
Verba sensum enuntiant, sensus
rationis est motus, rationis motum veritas incitat.
Ex verbis igitur sensum sequamur, ex sensu rationem
intelligamus, et ex ratione veritatem apprehendamus.
Cui enim dicitur: <hi>Faciamus hominem ad imaginem
et similitudinem nostram,</hi> quaero in quo non secundum
 eum verus sit, qui sibi dicat: nam sine
dubio dictum hoc ex affectu sensuque dicentis est.
Ergo qui dicit <hi>Faciamus,</hi> significat secum ad faciendum
non dissentientem, non alienum, non infirmum,
sed qui potens sit ad id, unde est sermo, faciendum.
<pb n="0134B"/>
Hoc ergo sine dubio sensisse qui loquitur, quia id locutus
est, intelligendus est.</p>
        </div3>
<div3>
          <head>8.</head>
          <p>
 <hi>Dicens</hi> ad imaginem nostram <hi>unam sibi cum Filio
naturam indicat.</hi> --Ut plenior autem naturae atque
operationis veritas doceretur; qui sensum suum per
verba eloquebatur, sensus quoque rationem ex natura
cum veritate subjecit, dicens <hi>ad imaginem et similitudinem
nostram.</hi> Ubi est hic falsus Deus, cui verus
Deus dicit <hi>ad imaginem et similitudinem nostram?
Nostram</hi> non habet unionem, non habet diversitatem,
non habet discretionem. Homo enim ad communem
fit, secundum veritatem sermonis, imaginem. Communio
autem falso veroque non competit. Deus, qui
loquitur, ad Deum loquitur: ad Patris et Filii imaginem
homo conditur. Nomen non discrepat, natura
<pb n="0134C"/>
non differt. Una enim est imaginis, ad quam
homo creatus est, species. Et inter haec veritas ubi
deperit, manente inter utrumque et facti communione,
et communis imaginis veritate? Nondum absolvendae
hujus quaestionis mihi tempus est: posterius
enim demonstrabimus, in quam imaginem Dei
patris et Dei filii homo conditus sit. Nunc interim
hoc tenemus, an verus Deus non sit, cui verus Deus
dixerit: <hi>Faciamus hominem ad imaginem et similitudinem
nostram.</hi> Discerne, si quid potes, in hac imaginis
communione verum atque <emph>109</emph> falsum: et haeretico
furore haec indissecabilia decide. Unum enim sunt,
 quorum imaginis et similitudinis unum est homo
factus exemplum.</p>
        </div3>
<div3>
          <head>9.</head>
          <p>
 <hi>Homo faciendus ad imaginem Patris et filii fit
<pb n="0135A"/>
ad imaginem Dei.</hi> --Sed sequamur ordinem lectionis,
ut veritas semper sibi cohaerens non demutetur
offendiculo falsitatis. <hi>Et fecit Deus hominem; ad imaginem
Dei fecit eum <note>(Gen. I, 27)</note>
          </hi>. Imago communis
est: Deus ad imaginem Dei hominem fecit. Qui verum
Deum filium Dei denegat, quaero ad cujus Dei
imaginem a Deo factum hominem intelligat. Meminerit
tamen semper per Filium omnia; ne forte haeretica
intelligentia operationem sibi Dei patris coaptet.
Si igitur ad imaginem Dei patris per filium Deum
homo conditur, conditur quoque ad imaginem Filii:
quia nemo Filio dictum denegat <hi>ad imaginem et
similitudinem nostram.</hi> Tenuit ergo sermo divinus
rationem veritatis in dictis, quam opus explebat in
factis: ut hominem ad imaginem Dei Deus figuraret,
<pb n="0135B"/>
ut Deum significaret, nec veritatem Deo adimeret:
cum et in communione imaginis esset Deus verus,
qui in opere efficiendo intelligebatur Deus filius.</p>
        </div3>
<div3>
          <head>10.</head>
          <p>
 <hi>Haeretici perstringuntur ex dictis.</hi> --O desperatae
mentis furor perdite! o stulta caecae impietatis
temeritas! Audis Deum et Deum, audis imaginem
nostram: quid tu subjicis verum et non verum?
quid inseris naturalem atque falsum? quid sub religionis
nomine religionem evertis? quid per unum
Deum, et unum Deum verum, tentas ne Deus verus
unus sit? Nondum vesanos spiritus tuos dictis evangelicis
atque apostolicis suffoco, in quibus Pater et
Filius non persona, sed natura unus et verus Deus
uterque est: interim te lex sola enecat. Numquid
ait Deum verum et non Deum verum? Numquid aliter
<pb n="0135C"/>
in utroque praeter quam naturae nomine usa est?
Deum et Deum dixit, quae dixit Deum unum. Sed
quid tantum dixisse dico? Deum verum et Deum
verum per veritatem imaginis praedicavit. Usa est
in nuncupatione primum naturae nomine: utitur
deinceps in genere veritate naturae. Cum enim qui
fit, secundum imaginem creatur utriusque, non potest
 non ex vero consistere, quod uterque
Deus verus sit.</p>
        </div3>
<div3>
          <head>11.</head>
          <p>
 <hi>Filius ut persona alius a Patre, angelus Dei dictus
est; Deus vero ut idem natura. Cur dictus sit angelus
Dei.</hi> --Sed pergamus etiam nunc eo praedicationis
nostrae itinere, quo lex sancta de Deo docuit.
Angelus Dei ad Agar loquitur, et idem Angelus Deus
est. Sed forte idcirco <emph>110</emph> non Deus verus est, quia
<pb n="0135D"/>
angelus Dei est. Inferioris enim naturae videtur hoc
<pb n="0136A"/>
nomen: et ubi nuncupatio est generis alieni, ibi
existimatur veritas ejusdem generis non inesse. Et
quidem jam superior liber inanitatem hujus quaestionis
ostendit. In angelo enim officii potius quam
naturae intelligentia est. Et propheta mihi testis est,
dicens: <hi>Qui facit angelos suos spiritus, et ministros
suos ignem urentem <note>(Psal. CIII, 4)</note>
          </hi>. Urens igitur
ignis ille ministri ejus sunt: et veniens
spiritus, angeli ejus sunt. Per haec enim
nuntiorum, qui angeli nuncupantur, ac ministrorum
ostenditur vel natura, vel virtus. Fit ergo hic spiritus
angelus, vel hic ignis urens minister Dei: et haec
natura eorum accipit nuntii et ministri officium.
Volens igitur lex, immo per legem Deus, personam
paterni nominis intimare, Deum filium
<pb n="0136B"/>
angelum Dei locuta est, id est, nuntium Dei. Significationem
enim officii testatur in nuntio: naturae
autem veritatem confirmavit in nomine, cum Deum
dixit. Hic autem nunc dispensationis est ordo, non
generis. Non enim aliud quam Patrem et Filium
praedicamus: et ita naturam nominum coaequamus,
ut veritatem Dei teneat ex innascibili Deo Dei unigeniti
nativitas. Missi autem et mittentis significatio
hic non aliud quam Patrem et Filium docet, caeterum
veritatem non adimit naturae, neque in Filio
perimit nativae divinitatis proprietatem: quia nemo
ambigat naturam auctoris in filii nativitate connasci,
 ut ex uno consistat in unum, quod per unum
non discernatur ex uno: atque ita unum sint per
quod unus ex uno est.
<pb n="0136C"/>
</p>
        </div3>
<div3>
          <head>12. </head>
          <p>
 <hi>Hilarius fidei ardore scopum excedit.</hi> --O impatiens
fidei calor, et desiderati sermonis incontinens
silentium! Jam enim et in superiori libro modum
constitutae praedicationis excessimus, cum quando
impie dictum unum Deum ab haereticis arguentes,
et Deum atque Deum a Moyse praedicatum docentes,
ad unius Dei veram et religiosam confessionem pia,
quamvis inconsiderata, festinatione descendimus:
et nunc quoque alterius quaestionis negotio immorantes,
non tenuimus ordinem constitutum; et dum
de Deo vero Dei filio loquimur, usque ad confessionem
Dei veri in Patre et Filio ferventis spiritus ardore
prorupimus. Sed tractatui suo fidei nostrae veritas
reservetur: quae cum inchoata sit ad securitatem
legentis, tractanda tamen atque absolvenda plenius
<pb n="0136D"/>
est ad desperationem contradicentis.
</p>
          <p>
            <pb n="0137A"/> <emph>111</emph> 13. <hi>Angelus Agar Deum se ostendit dictis et
gestis.</hi> --Non affert itaque demutationem naturae
nomen officii: qui enim angelus Dei est, Deus est.
Non sit plane Deus verus, si non res Dei et locutus
fuerit, et gesserit. In gentem enim magnam Ismael
adauget, et nomini ejus multiplicationes gentium
pollicetur: et quaero, si hoc Angeli opus est. Sin
vero Dei potestas est; quid naturae aufers veritatem,
cui veritatis non adimis potestatem? Tenet itaque
naturae virtus veritatis fidem: et inter dispensationis
suae salutaria mundo sacramenta qui Deus
verus est, nescit Deus verus aliquando non esse.</p>
        </div3>
<div3>
          <head>14.</head>
          <p>
 <hi>Qui Deus est, Deus verus est.</hi> --Et primum
quaero, quid significationis habeat Deus verus
et non Deus verus? non enim verbi hujus apprehendo
<pb n="0137B"/>
rationem, si dicatur mihi, Ignis est, sed non
est verus ignis; aut aqua est, sed non est vera aqua:
et quaero, in quo ejusdem generis veritas a generis
ejusdem veritate dissentiat? Quod enim ignis est,
non potest esse ne verus sit: nec natura manens
eo potest carere quod vera est. Perime aquae,
quod aqua est: et per id poteris abolere ne vera
sit. Caeterum si aqua maneat, etiam in eo necesse
est persistat ut vera sit. Potest ita demum natura
perire, si non sit: verum non potest non vera esse,
si maneat. Aut Deus verus est filius Dei, ut Deus
sit; aut si non est verus Deus, non potest etiam id
esse quod Deus est: quia si natura non sit, naturae
non competit nomen; si autem naturae in eo nomen
est, non potest ab eo veritas abesse naturae.
<pb n="0137C"/>
</p>
        </div3>
<div3>
          <head>15. </head>
          <p>
 <hi>Quem in specie angeli Agar Deum dixit, Abraham
in forma hominis adoravit. Adorando justificatus
est. Deum verum adoravit.</hi> --Sed forte in eo, cum
angelus Dei Deus dicitur, adoptionis nomen indulgeatur,
et sit in eo nuncupatio Dei potius quam veritas.
Si parum naturam in se Dei tum, cum angelus
Dei dictus est, docuit;  in inferioris adhuc ab
angelo naturae nomine intellige, an ex se Dei praestiterit
veritatem. Namque ad Abraham homo locutus
est; sed Abraham Deum adoravit. Sed o pestifer
haeretice, Deum Abraham confessus est, quem
<pb n="0138A"/>
tu Deum denegas. Quas promissas Abrahae benedictiones
impie exspectas? Non est tibi ille, ut est,
gentium <emph>112</emph> pater: neque in familiam seminis sui
per benedictiones fidei suae renatus evadis. Non
de lapidibus Abrahae filius excitaris; sed natio viperarum
confessionis suae hostis exsistis. Non es
Israel Dei, non es Abrahae successio, non justificatus
ex fide es: non enim Deo credidisti. Per eam
namque fidem justificatus est, et constitutus est
Abraham pater gentium, per quam Deum cui crediderat
adoravit. Adoravit etenim beatus ille et fidelis
patriarcha Deum <note>(Gen. XVIII, 14)</note>; et accipe
quam Deum verum, cui, ut ipse de se ait, non impossibile
est omne verbum. Aut numquid non soli Deo
possibile est omne verbum? Aut cui possibile est
<pb n="0138B"/>
omne verbum, quaero quid desit de Deo vero.</p>
        </div3>
<div3>
          <head>16.</head>
          <p>
 <hi>Judicem justum agnovit. Deus solus est justus
judex ex ipsis haereticis.</hi> --Et rogo, quis est Deus
hic Sodomae et Gomorrhae eversor? Pluit enim Dominus
a Domino: numquid non verus Dominus a
vero Domino? aut quid aliud quam Dominus
a Domino? vel quid praeter significationem personae
in Domino ac Domino coaptabis? Et memento quod
quem <hi>solum verum</hi> Deum nosti, hunc eumdem <hi>solum
justum judicem</hi> sis professus. Et intellige, quod
Dominus, qui pluit a Domino, non occidens justum
cum impio, omnem judicans terram, et Dominus et
justus judex est, et pluit a Domino. Et inter haec,
quem solum justum judicem dixeris, quaero. A Domino
enim Dominus pluit: et hunc justum judicem
<pb n="0138C"/>
non negabis, qui pluit a Domino. Abraham enim
dixit, pater gentium, non utique infidelium: <hi>Nullo
modo facies hoc verbum, ut occidas justum cum
impio, et erit justus tamquam impius. Nullo modo,
qui judicas terram, facies hoc judicium <note>(Gen. XVIII,
25)</note>
          </hi>. Hunc ergo Deum justum judicem, necesse est
et verum Deum esse. Tuo te, impie, teneo mendacio.
Nondum ex Evangeliis Deum judicem profero: lex
mihi judicem Deum locuta est. Adime Filio quod
judex est, ut auferas quod Deus verus est. Eum
enim solum verum Deum, quem solum judicem
<pb n="0139A"/>
justum, professus es: et quem justum judicem doces,
hunc non potes secundum te verum Deum negare.
Qui judex est, <emph>113</emph> Dominus est, potens ad
omne verbum est, benedictionum aeternarum sponsor
est, piorum impiorumque judex est, Abrahae
Deus est, ab eo adoratus est: ementire saltem aliquid
per hanc impiam et stultam verbi tui impudentiam,
unde non verus est.</p>
        </div3>
<div3>
          <head>17.</head>
          <p>
 <hi>Filius hoc Patribus est visus quod natus est sine
damno naturae suae.</hi> --Non perimunt naturae veritatem
coelestis misericordiae sacramenta: sed nec sanctorum
fidem species, quae ad fidei visionem coaptantur,
eludunt. Sacramenta enim legis mysterium dispensationis
evangelicae praefigurant: ut patriarcha
videat et credat, quod Apostolus contemplatur
<pb n="0139B"/>
et praedicat. Namque cum lex umbra sit futurorum,
veritatem corporis umbrae species expressit. Et
Deus in homine et videtur et creditur et adoratur,
qui secundum plenitudinem temporis esset in homine
gignendus. Namque ad visum species praefiguratae
veritatis assumitur. Visus est autem tum (sub lege)
tantum Deus in homine, non natus est: mox etiam
hoc, quod est visus, et natus est. Ad veritatem vero
nascendi familiaritas proficit assumptae ad contemplandum
  formam speciei. Illic homo per
Deum secundum naturae nostrae infirmitatem videndus
assumitur: hic pro naturae nostrae infirmitate
nascitur quod erat visum. Accipit umbra corpus
(evangelicis temporibus), et species veritatem, et visio
naturam. Non tamen Deus a se demutatur, cum
<pb n="0139C"/>
in homine nobis aut videtur, aut nascitur, familiari
inter se proprietate et nativitatis et visus: ut quod
natum est, visum sit; et quod visum est, nasceretur.
Et quia nondum nobis collationis evangelicae ac propheticae
<pb n="0140A"/>
locus est, institutum interim ex lege ordinem
persequamur. Probaturi enim postea ex Evangeliis
verum Dei filium natum in homine fuisse,
nunc visum interim patriarchis in specie hominis
Dei filium Deum verum docemus ex lege. Namque
cum Abrahae homo visus, est et Deus adoratus, <emph>114</emph> 
 et judex praedicatus: et cum pluit Dominus
a Domino, non ambigitur quin quod pluit Dominus
a Domino, ad significationem Patris et Filii lex loquatur:
neque rursum existimandum est, quod patriarcha
nescierit quin Deum verum adoraret, quem
Deum intelligens adorabat.</p>
        </div3>
<div3>
          <head>18.</head>
          <p>
 <hi>Verbi incarnati fidem haeretici non capiunt. Cur.
Evangelia ex Lege sunt.</hi> --Habet autem non exiguam
perfidiae impietas ad intelligentiam verae fidei difficultatem.
<pb n="0140B"/>
Augustum enim irreligiositate sensum
religiosae doctrinae institutio non adit. Ex quo fit, ut
quae ad sacramentum salutis humanae Deus in
homine nascendo gessit, mens irreligiosa non capiat:
dum opus salutis suae non intelligit Dei esse virtutem.
Et contemplando partum nativitatis, infantiae
infirmitatem, pueritiae profectum, juventutis aetatem,
corporis passiones, et passionum crucem, et
crucis mortem, per haec non sentiunt Deum verum;
cum haec in se ad naturam genuerit, quae sibi
non erant antea in veritate naturae; ita ut naturae
non amitteret veritatem, neque homo factus Deus
esse desineret, cum qui Deus est, homo esse coepisset:
non intelligentes non nisi ex veri Dei virtute
esse, ut quod non esset, esset; nec tamen quod esset,
<pb n="0140C"/>
esse desineret: cum naturae infirmis assumptio
non esset, nisi ex potentis virtute naturae, quae
cum in eo quod esset maneret, posset tamen esse
quod non erat. O haeretica imprudentia, et stulta
<pb n="0141A"/>
mundi sapientia, opprobrium Christi non intelligens
Dei esse virtutem, et stultitiam fidei non sentiens
Dei esse sapientiam! Deus ergo idcirco tibi Christus
non est, quia qui erat nascitur, quia qui indemutabilis
est crescit aetate, quia impassibilis patitur, quia
vivens moritur, quia mortuus vivit, quia omnia in eo
contra naturam sunt? Rogo hoc quid aliud est, quam
omnipotentem esse, quod Deus est? Nondum vos sacra
et veneranda Evangelia contingo, ut ex vobis <emph>115</emph> 
 Christus Jesus in his passionibus Deus sit.
Ex lege enim estis: et oportet eam docere, quod per
assumptam infirmitatem non amittat Deus esse, qui
Deus est. Sacramentum enim fidei vestrae, mysteriorum
suorum virtute testata est.</p>
        </div3>
<div3>
          <head>19.</head>
          <p>
 <hi>Jacob in lucta Deum vidit, non oculis corporis
<pb n="0141B"/>
sed fidei.</hi> --Adesto, adesto nunc mecum fidei tuae
spiritu adversus venenata infidelitatis sibila, sancte
et beate patriarcha Jacob, et in lucta hominis invalescens,
benedici te ab eo fortior deprecare <note>(Gen.
XXXII, 26)</note>. Quid istud est, quod imbecillum oras,
quod ab infirmo exspectas? Hunc cujus benedictiones
rogas, complexu tuo validior elidis. A gestis
corporis tui, mentis tuae opus dissidet: aliud enim
quam agis sentis. Tenes in gestu luctae tuae hominem
infirmum: sed hic tibi homo Deus verus est, non
ex nuncupatione, sed ex natura. Non enim adoptivis
benedictionibus benedici te postulas, patriarcha, sed
veris. Cum homine luctaris: sed Deum facie ad faciem
vides <note>(Ibid., 30)</note>. Non hoc oculis tui corporis
cernis, quod visu fidei tuae sentis. Infirmus secundum
<pb n="0141C"/>
te homo est: sed anima tua secundum visum
Deum salvata est. Jacob in lucta es: post fidem postulatae
<pb n="0142A"/>
benedictionis Israel es <note>(Ibid., 28; vid. Tr.
Psal. LII, n. 21)</note>. Subditur tibi secundum carnem
homo, ad mysterium passionis in carne: Deum in
carnis infirmitate non nescis, ad sacramentum benedictionis
 in Spiritu. Nec adspectus impedit quin
fides maneat; nec infirmitas avocat quin benedictio
postuletur. Nec homo efficit, quin qui homo est,
Deus sit: nec qui Deus est, non Deus verus est;
quia non potest non Deus verus esse, qui Deus est,
 et benedicendo et <emph>116</emph> transferendo et nuncupando.</p>
        </div3>
<div3>
          <head>20.</head>
          <p>
 <hi>Filius ex alio viso Jacob Deus verus ostenditur.
Deus non intelligitur nisi per Deum.</hi> --Tenet adhuc
sacramenti evangelici ordinem legis umbra, et apostolicae
doctrinae veritatem mysteriis suis veri aemula
<pb n="0142B"/>
praefigurat. In visu somnii beatus Jacob Deum
viderat <hi>
            <note>(Gen. XXVIII, 13)</note>:</hi> in somnio sacramenti revelatio
est, non corporalis contemplatio. Nam et per
scalam descensus et adscensus angelorum ad coelum
demonstratur, et super scalam incumbens Deus ostenditur,
et interpretatio visionis, revelationem somnii
prophetavit. Nam patriarchae dictis, <hi>et domus Dei
et porta coeli</hi> locus esse hic visionis ostenditur <note>(Ibid.,
17)</note>. Et post multam gestorum ejus enarrationem sequitur: <hi>Dixit autem Deus ad Jacob, surge et
adscende in locum Bethel, et habita ibi, et fac ibi
sacrificium Deo, qui visus est tibi cum recederes a facie
Esau 
 <note>(Gen. XXXV, 1)</note>
          </hi>. Si evangelica fides per Deum
filium ad Deum patrem habet aditum, et non potest
Deus nisi per Deum intelligi; nunc Deus, qui honorem
<pb n="0142C"/>
Deo incumbenti in scalam coeli postulat, doce
unde non verus sit. Aut quae in utroque naturae diversitas
<pb n="0143A"/>
est, ubi ejusdem naturae unum atque idem
nomen est? Deus visus est, Deus de viso Deo loquitur.
Non potest Deus nisi per Deum intelligi, sicuti
nec honorem a nobis Deus nisi per Deum accipit.
Namque honorandus esse non intelligetur, nisi iste
docuerit honorandum: nec Deus scietur, nisi hic
Deus scitus sit. Habet dispensatio sacramentorum
suum ordinem. Ad Dei honorem per Deum docemur.
Tenet natura suum nomen: non aliud uterque
quam Deus est. Et inter Patris et Filii naturae unius
nomen <emph>117</emph> unum, quaero quomodo Deus filius
a se possit degenerare, ne verus sit.</p>
        </div3>
<div3>
          <head>21.</head>
          <p>
 <hi>Ad hoc non sufficit saecularis doctrina aut vitae innocentia.</hi> 
--Non est de Deo humanis judiciis sentiendum.
Neque enim nobis ea natura est, ut se in coelestem
cognitionem suis viribus efferat. A Deo discendum
<pb n="0143B"/>
est, quid de Deo intelligendum sit: quia non
nisi se auctore cognoscitur. Adsit licet saecularis doctrinae
elaborata institutio, adsit vitae innocentia:
haec quidem proficient ad conscientiae gratulationem,
non tamen cognitionem Dei consequentur. Moyses
in reginae filium adoptatus, et omnibus Aegyptiorum
doctrinis eruditus <note>(Act. VII, 22)</note>, cum utique ex
naturae affectu Hebraei injuriam morte Aegyptii ultus
esset <hi>(Exodi II, 12)</hi>, Deum tamen paternarum benedictionum
nesciebat. Namque ob metum caedis proditae
Aegyptum derelinquens, cum in terra Madian
pastor ovium esset, ignem in rubo sine concrematione
rubi contuens, Deum audivit, et nomen interrogavit,
et naturam cognovit <note>(Exodi III, 1 et seqq.)</note>. Neque
enim haec de Deo, nisi per Deum, cognita esse potuissent.
<pb n="0143C"/>
Loquendum ergo non aliter de Deo est, quam
ut ipse ad intelligentiam nostram de se locutus est.</p>
        </div3>
<div3>
          <head>22.</head>
          <p>
 <hi>Filium de rubo locutum, eumque verum esse
Deum.</hi> --Angelus Dei est, qui in igne de rubo apparuit:
et de rubo in igne Deus loquitur. Habes dispensationem
in angelo, quia in angelo officium est,
non natura: habes in naturae nomine Deum, quia Angelus
Dei Deus est. Sed forte non verus est. Numquid
<pb n="0144A"/>
non verus est Deus Abrahae, et Deus Isaac, et
Deus Jacob? Horum enim angelus de rubo loquens
Deus in aeternum est. Et ne adoptivi nominis fureris
occasionem, loquitur ad Moysen Deus ille, qui est.
Ita enim scriptum est: <hi>Dixit autem Dominus ad Moysen:
Ego sum qui sum. Et dixit: Sic dices filiis Israel:
Qui est, misit me ad vos (Exodi III, 14)</hi>. Coeptus ab
angelo Dei sermo est; ut sacramentum intelligatur
humanae salutis in Filio: idem Deus Abrahae, et
Deus Isaac, et Deus Jacob est; ut ei naturae suae nomen
sit: mittit deinde ad Israel Deus, qui est; ut
vere intelligeretur esse quod Deus est.</p>
        </div3>
<div3>
          <head>23.</head>
          <p>
 <hi>Nec falsum esse qui legem dedit.</hi> --Quid ad
haec inefficax haereticae impietatis stultitia vesano
spiritu mentiris, et contra tantorum patriarcharum
<pb n="0144B"/>
scientiam <emph>118 </emph> generosi seminis tritico urendam zizaniam
sator nocturnus interseris? Sed si Moysi crederes,
crederes et Deo Dei filio: nisi forte negabis
quod de eo Moyses locutus sit. Quod cum negare
voles, audies verbis Dei: <hi>Si enim crederetis Moysi,
crederetis forsitan et mihi; de me enim ille scripsit <note>(Joan. V, 46)</note>
          </hi>.
Arguet te plane, arguet ille toto
legis volumine, quam manu Mediatoris per angelos
dispositam suscepit. Et quaere an qui legem dederit,
Deus verus est, cum utique Mediator sit ille qui
dederit. Aut numquid non obviam Deo Moyses populum
eduxit ad montem <hi>(Exodi XIX, 17)</hi>? Aut
numquid non Deus descendit in montem <note>(Ibid. 20)</note>?
Aut forte falsum hoc et adoptivum potius quam
naturae suae nomen est? Intellige personantes tubas,
et lampadum flammas, et e monte aestuantem fornacium
<pb n="0144C"/>
fumum, et ad adventum Dei consciam humanae
infirmitatis trepidationem, et a populo,
orato ad loquendum Moyse, confessam sub voce
Dei mortem <hi>(Exodi XX, 19)</hi>. Tibi, haeretice, non est
Deus verus, quo Israel tantum loquente mori timuit,
et vocem ejus humana infirmitas non tulit? Tibi idcirco
Deus non est, quia ut audires et videres,
per infirmitatem hominis est locutus? Moyses montem
<pb n="0145A"/>
adiit <note>(Ibid. 24)</note>; divinorum et coelestium sacramentorum
cognitionem quadraginta dierum ac
noctium tempore adeptus est, omnia secundum speciem
ostensae sibi in monte veritatis instituit, per
familiaritatem loquentis ad se Dei, gloriam claritatis
inconspicabilis sumpsit, et corruptivam vultus
sui speciem lux intolerabilis vicinae majestatis implevit,
Deum testatur, de Deo loquitur, ad hunc
adorandum cum laetitia gentium angelos Dei advocat,
hujus placitas benedictiones Joseph vertici imprecatur <note>(Deut. XXXIII, 16)</note>:
et post haec solo concesso
ei nomine, audet quisquam negare quod verus
est?</p>
        </div3>
<div3>
          <head>24.</head>
          <p>
 <hi>Summa eorum quae hocce libro hactenus probata
sunt.</hi> --Nunc quia omni hoc sermone nostro demonstratum
<pb n="0145B"/>
existimamus, nullam interpositam intelligentiae
rationem fuisse, ut Deus verus et Deus falsus
in sensum humanae mentis incideret, cum Deum
et Deum, et Dominum et Dominum lex locuta sit;
neque in nominibus naturisque significatam diversitatem
fuisse, ne non secundum <emph>119</emph> nomen naturae
et natura nominis posset intelligi; cum virtus
Dei, potestas Dei, res Dei, nomen Dei in eo esset,
quem Deum lex praedicabat: quae secundum sacramenti
evangelici distributionem, ad personae significationem,
demonstraret et in creando mundo
obedientem dictis Dei Deum, et in figurando homine
communis secum et Dei imaginis Deum creatorem,
et in judicandis Sodomitis judicem Dominum a
Domino, et in largiendis benedictionibus et in decernendis
<pb n="0145C"/>
mysteriis legis angelum Dei Deum: ut ad
salutarem confessionem in patre Deo et in filio Deo
Deus semper ostensus, naturae veritatem ipso naturae
nomine edoceret, cum lex Deum utrumque significans,
ambiguitatem non relinqueret veritatis.</p>
        </div3>
<div3>
          <head>25.</head>
          <p>
 <hi>Occurritur haereticis Filium Deum verum negantibus.
Filius hoc est vere quod natus est.</hi> --Tempus jam
nunc est, ut quod pie et religiose lex docuit, non
impie furto haereticae stultitiae praedicari sinamus,
quae Dei filium negatura sic coepit: <hi>Audi, Israel,
Dominus Deus tuus unus est <note>(Deut. VI, 4)</note>
          </hi>. Et quia impietas
ejus periclitaretur in nomine, cum Deum et
<pb n="0146A"/>
Deum lex esset locuta; ut naturam nominis per auctoritatem
dicti prophetici negaret, adjecit, <hi>Benedicent
te Deum verum <note>(Esai. LXV, 16)</note>
          </hi>: ut per id unum
Deum locuta lex esset, essetque in filio Dei Deo nomen
potius quam veritas, uno tantum vero Deo
intelligendo. Et forte contradicere nos dictis tuis, o
stulte, arbitraris, ut negemus unum Deum verum.
Non plane negamus secundum te ( <hi>id est,</hi> sicuti tu)
confitendo. Haec enim fides nostra, haec conscientia,
hic sermo est. Sed intelligimus Deum unum, et eumdem
Deum verum. Nec confessio nostra periclitatur
in nomine, quae in natura Filii unum et verum
Deum praedicat. Disce confessionis tuae intelligentiam,
et unum ac verum Deum cognosce, ut unum
ac verum Deum pie praedices. Rapis enim ad impietatem
<pb n="0146B"/>
tuam religionis nostrae professionem: et quod
est negas, dum quod est non negas. Sic stultam
sapientiam fallis, ut veritatem perimas specie
veritatis. Unum <emph>120</emph> verum Deum confiteris,
ut unum verum Deum deneges. Professio
enim tua sic putatur pia, quod magis impia est;
sic vera quod falsa est. Sic a te unus et verus
Deus praedicatur, ut non sit. Negas enim Dei filium
Deum verum, cum tamen Deum non neges; Deum
tamen non natura confitendo, sed nomine. Si nativitas
ejus, nominis potius est quam veritatis, potes auferre
nomini veritatem: si autem vere Deus natus
est, quaero quomodo possit non vere esse quod natus
est? Aut nega esse, ne sit; aut si est, quomodo
quod est non erit, cum quod est non possit esse, ut
<pb n="0146C"/>
non sit? Ac de nativitate quidem mox erit sermo.
Interim tamen de veritate naturae Dei impietatem
mendacii tui prophetica confessione convincam;
ita tamen, ut unum et verum Deum praedicari a nobis,
neque Sabellii haeresis ipsum Patrem sibi et
Filium professa praesumat, neque tu veritatem de filio
Dei unum tantum Deum verum praedicans mentiaris.</p>
        </div3>
<div3>
          <head>26.</head>
          <p>
 <hi>Haeretici subdole Scripturam interpolatam citantes
revincuntur.</hi> --Nihil plane in se habet sapientiae
impietas: et Dei timor, qui sapientiae initium est,
ubi deest, aufert secum omne exordium prudentiae.
Ad infirmandam enim Dei veri in Filio fidem propheticus
<pb n="0147A"/>
sermo profertur, quo dictum est, <hi>Et Benedicent te
Deum verum.</hi> Primum haec impietatis stultitia
fuit, ut quae ( <hi>supple,</hi> ab eodem propheta) superius
dicta sunt, aut non intelligerentur; aut intellecta
cum essent, tacerentur. Tum deinde ad quam se
fraudem syllabae adjectione, quae in libris non exstat,
instruxit: stultitiae suae in eo usa mendacio, tamquam
dictis suis eo usque adhibenda fides esset, ut
requirendam esse ipsam dictorum propheticorum auctoritatem
non putaret. Non enim ita scriptum est, <hi>Benedicent te Deum verum 
 <note>(Esai. LXV, 16)</note>
          </hi>: sed <hi>Benedicent
Deum verum.</hi> Nam non exiguum ambiguitatis
momentum est inter <hi>te Deum verum,</hi> et <hi>Deum verum.</hi> 
Personae enim alterius videtur esse pronomen, ubi <hi>te</hi> 
 est: caeterum ubi pronominis syllaba non erit, ibi
<pb n="0147B"/>
  ad auctorem dicti refertur et nomen. <emph>121</emph>
</p>
        </div3>
<div3>
          <head>27.</head>
          <p>
 <hi>Inde Filius ostenditur Deus verus, unde
innuebant falsum. Filium Scriptura hic praedicans</hi> 
Deum <hi>contra morem addit</hi> verum, <hi>quia futuri erant
quibus id lateret.</hi> --Et ut absoluta intelligendae veritatis
ratio sit, ipsa illa ex solido prophetae dicta subdentur. <hi>Propterea sic dicit Dominus: Ecce qui serviunt
mihi, manducabunt; vos vero esurietis: ecce qui serviunt
mihi, bibent; vos autem sitietis: ecce qui serviunt
mihi, exultabunt in laetitia; vos autem clamabitis
propter dolorem cordis vestri et a contribulatione
spiritus ululabitis. Relinquetis enim vos nomen vestrum
in laetitia electis meis, vos autem interficiet Dominus.
Servientibus vero mihi vocabitur nomen novum
quod benedicetur super terram: et benedicent Deum
<pb n="0147C"/>
verum, et qui jurant super terram, jurabunt in Deum
verum 
 <note>(Esai. LXVII, 13 et seqq.)</note>
          </hi>. Numquam non ex
causa est, cum consuetudo praedicationis exceditur:
et rationem novitatis ratio falsitatis inducit.
Cum enim antea tantae de Deo prophetiae exstitissent,
et ad Dei dignitatem ac naturam demonstrandam
simplex et solum Dei nomen commemoratum
fuisset; quaerendum est, qua ratione nunc per Esaiam
benedicendum <hi>Deum verum,</hi> et jurandum super terram <hi>in Deum verum</hi> 
 prophetiae Spiritus praeloquatur.
Et primum noscendum est, sermonem hunc res futuri
temporis nuntiare. Et quaero an Deus verus non sit,
qui tum secundum opinionem Judaeorum et benedicebatur
et jurabatur. Judaei namque sacramentum
mysterii Dei nescientes, et per hoc Dei filium ignorantes,
<pb n="0147D"/>
Deum tantum, non et Patrem venerabantur
<pb n="0148A"/> <note>(V. l. III, n. 17)</note>.
Nam utique venerantes Patrem,
venerarentur et Filium. Hi ergo Deum benedicebant,
et jurabant per eum. Sed propheta benedicendum <hi>Deum verum</hi> 
 testatur: <hi>verum Deum</hi> idcirco pronuntians,
quia per mysterium assumpti corporis non ab
omnibus esset in eo Dei veritas intelligenda. Et opus
fuit veri confirmatione, ubi falsi proruptura esset
assertio. Et singulas dictorum eorumdem sententias
recenseamus.</p>
        </div3>
<div3>
          <head>28.</head>
          <p>
 <hi>Prophetia haec aliquid praesens, et aliud futurum
significat. Quod praesens, ad Israel carnalem; quod futurum,
ad spiritalem attinet.--Propterea sic dicit Dominus:
Ecce qui serviunt mihi, manducabunt; vos
vero esurietis: ecce qui serviunt mihi, bibent; vos vero
sitietis <note>(Esai. LXV, 13)</note>
          </hi>. Cognosce sub eodem dicto
<pb n="0148B"/>
utriusque temporis significationem, ut sacramentum assequaris aetatis. <hi>Qui</hi> enim <hi>serviunt mihi, manducabunt.</hi> 
Religionem scilicet praesentem <emph>122</emph> futuris
praemiis muneratur: ita ut praesentium impietatem
futurae sitis ac famis poena conficiat. Deinde adjecit, <hi>Ecce qui serviunt mihi, exultabunt in laetitia; vos autem
clamabitis propter dolorem cordis vestri, et a contritione
spiritus ululabitis 
 <note>(Ibid., 14)</note>
          </hi>. Secundum superiorem
sensum etiam nunc futuri et praesentis
temporis demonstratio est: ut qui serviunt, exultaturi
sint in laetitia; qui vero non serviunt, in clamore
atque in ululatu per dolorem cordis et contritionem
spiritus mansuri sint. Dehinc subjecit, <hi>Relinquetis enim vos nomen vestrum in laetitia electis
meis, vos autem interficiet Dominus 
 <note>(Ibid., 15)</note>
          </hi>. Sermo
<pb n="0148C"/>
ad carnalem Israel est cum futuri temporis significatione,
cui exprobratur quod nomen suum electis Dei
relicturus sit. Quaero, quod hoc nomen sit? Nempe
Israel, ad quem tum erat sermo. Dehinc interrogo,
qui sit hodie Israel? Et quidem testatur Apostolus,
Qui spiritu, non littera, qui in regula Christi procedentes,
Israel Dei sunt <note>(Rom. II, 29)</note>.</p>
        </div3>
<div3>
          <head>29.</head>
          <p>
 <hi>Filius triplici titulo Deus verus ab Esaia ostenditur.
Christianum nomen novum.</hi> --Tum praeterea,
cum superius dictum sit, <hi>Propterea sic dicit Dominus;</hi> 
intelligendum est cur ita hoc consequatur, <hi>Vos autem
interficiet Dominus:</hi> deinde post haec quid sibi
velit hic sermo, <hi>Servientibus vero mihi vocabitur nomen
novum, quod benedicetur super terram <note>(Ibid. 16)</note>
          </hi>.
Numquid ambigitur in eo quod dictum est, <hi>Propterea
<pb n="0148D"/>
sic dicit Dominus,</hi> et in eo quod sequitur, <hi>Vos autem
<pb n="0149A"/>
interficiet Dominus,</hi> id demonstratum fuisse, ut qui
loqueretur, et qui interfecturus esset, non aliud
intelligeretur esse quam Dominus; qui et postea
sibi servientes novo esset nomine muneraturus, et
non ignoraretur et in prophetis locutus esse, et piorum
atque impiorum judex futurus? Mysterium itaque
sermo reliquus evangelici sacramenti, ne
quid in Domino dicente et in Domino interficiente
ambigi possit, explicuit: <hi>Servientibus vero mihi vocabitur
nomen novum, quod benedicetur super terram.</hi> 
Omnis hic futuri temporis sermo est. Et quod est hoc
novum nomen religionis, quod benedicetur super
terram? Si a saeculis Christiani vocabuli antea
beatitudo umquam fuit, nunc novum non est.
Sin vero hoc sanctificatum pietatis nostrae in
<pb n="0149B"/>
Deum novum nomen est, <emph>123</emph> haec profecto professionis
novitas coelestium benedictionum merces super
terram est.</p>
        </div3>
<div3>
          <head>30.</head>
          <p>
 <hi>Quod de Christo intelligendum,</hi> et benedicent
Deum verum.--Jam vero totius fidei nostrae conscientiam
sequens sermo confirmat, dicens, <hi>Et benedicent
Deum verum, et qui jurant super terram, jurabunt
in Deum verum.</hi> Hi certe benedicent Deum
verum, quorum in Dei servitute novum nomen est:
tum deinde qui jurandus erit Deus, Deus verus est.
Anne ambigitur quis juretur, quis benedicatur, per
quem novum ipsi servientibus benedictumque nomen
sit? Consistit mecum adversus impiam tuam, haeretice,
praedicationem absoluta sermonis ecclesiastici
fides, novi per te Christe nominis, et per servitutis
<pb n="0149C"/>
 professionem benedictae ex te super terram
nuncupationis, te verum Deum jurans. Omne enim
os credentium te, Christe, Deum loquitur. Omnis
credentium fides te Deum jurat, Deum verum esse
te confitens, Deum verum esse te praedicans, Deum
verum esse te conscia.</p>
        </div3>
<div3>
          <head>31.</head>
          <p>
 <hi>Idem ex superioribus prophetae dictis, illustratur.</hi> 
--Quamquam igitur omnis hic propheticus
sermo nullam reliquerit difficultatem, quin Deum significasse
<pb n="0150A"/>
intelligatur, et cui per novum nomen serviatur,
et per quem ejusdem nominis in terris benedicta
sit novitas, et qui benedicatur Deus verus, et
qui juretur Deus verus; quae omnia secundum temporum
plenitudinem Ecclesiae fides pia in Dominum
Christum religione profitetur <note>(et ita se in eo propheticus
sermo coaptavit, ut significationem personae alterius
adjectione pronominis non novaret. Si enim
addidisset, <hi>te Deum verum,</hi> referri ad alterum dicentis
sermo potuisset: sed cum ait, <hi>Deum verum,</hi> significationis
intelligentiam penes loquentem reliquit)</note>:
et quamquam quem praesens sermo significet, non
ambigatur; tamen connexa superius dicta, cujus professio
ista sit intelligenda, demonstrant. Ait enim: <hi>Palam apparui non interrogantibus me, et inventus sum
<pb n="0150B"/>
non quaerentibus me. Dixi, Ecce sum genti, qui non
invocaverunt nomen meum. Extendi manus meas tota
die ad populum diffidentem et contradicentem 
 <note>(Esai. LXV,
1, 2)</note>
          </hi>. Anne impia furtivae praedicationis falsitas in obscuro
est, et Deus verus ignorabitur qui haec loquitur?
Rogo, quis apparuit non interrogantibus, et quis inventus
non quaerentibus? Et quis gentium est <emph>124</emph> quae
non invocaverunt antea nomen ejus? Et quis die tota
manus ad diffidentem et contradicentem populum extendit?
Confer cum his sacrum illud et divinum
Deuteronomii Canticum <note>(Deut. XXXII, 21)</note>, in quo super
non deos Deus exacerbatus, super non gentem
et gentem stultam in zelum incitat infideles: et
intellige quis manifestus fit ignorantibus, et quis
proprius usurpatur alienis, et quis manus suas ante
<pb n="0150C"/>
diffidentem contradicentemque populum, configens
cruci chirographum edicti anterioris expandit. Hic
namque prophetae Spiritus dixit per continentem sibi
in ordine connexumque sermonem, <hi>Servientibus vero
mihi vocabitur nomen novum, quod benedicetur super
terram, et benedicent Deum verum: et qui jurant super
terram, jurabunt in Deum verum <note>(Esa. LXV, 16)</note>
          </hi>.</p>
        </div3>
<div3>
          <head>32.</head>
          <p>
 <hi>Esaiae verba de Filio dicta Paulus interpretatur.</hi> 
--Haec si stultitia atque impietas haeretica, ad fallendum
<pb n="0151A"/>
ignorantes simplicioresque, dicta esse ex
persona Dei patris mentietur, ne in Deum fillium dicti
hujus intelligentia suscipi possit: audiat mendacii sui
ab apostolo et doctore gentium reatum; omnia haec
ad sacramentum passionis dominicae et evangelicae
fidei tempora praedicante, tum cum infidelitatem Israel
adventum Domini in carnem non intelligentis
exprobrat. Ait enim ita: <hi>Omnis enim, quicumque
invocaverit nomen Domini, salvabitur. Quomodo invocabunt
eum in quem non crediderunt? Quomodo autem
credent ei quem non audierunt? Quomodo autem audient
sine praedicante? Quomodo autem praedicabunt
nisi missi fuerint? sicuti scriptum est: Quam speciosi
pedes eorum qui annuntiant pacem, eorum qui
annuntiant bona <note>(Esai. LII, 7)</note>
          </hi>: <hi>Sed non omnes obediunt
<pb n="0151B"/>
Evangelio. Esaias enim dicit, Domine, quis
credidit auditui nostro <note>(Esai. LIII, 1)</note>
          </hi>? <hi>Itaque fides
ex auditu, auditus autem per verbum. Sed dico,
numquid non audierunt? Imo in omnem terram exivit
sonus eorum, et ad terminos orbis verba eorum. Sed
dico: Numquid Israel non scivit? Primus Moyses dicit,
Ego incitabo vos in non gentem, in gentem insensatam
exacerbabo vos. Esaias autem audet et dicit, Apparui
autem his qui me non quaerunt, inventus sum iis qui
me non interrogabant <note>(Esaia. LXV, 1)</note>
          </hi>. <hi>Ad Israel autem
quid dicit? Tota die extendi manus meas ad</hi> <emph>125</emph> <hi>populum non audientem 
 <note>(Rom. X, 13 et seq.)</note>
          </hi>. Quis coeli
circulos, incertum incorporeus an corporeus, egressus,
fidelior Paulo dictorum propheticorum interpres
exstitisti <note>(II Cor. XII, 2)</note>? Quis inenarranda coelestium
<pb n="0151C"/>
mysteriorum audiens sacramenta et tacens, majore
haec fiducia revelatae tibi a Deo scientiae praedicasti?
Quis ad plenitudinem dominicae passionis cruci reservandus,
antea in paradisum raptus evadens, melius
de divinis Scripturis electionis vase docuisti, haec
nesciens dicta gestaque esse a Deo vero, et ad intelligentiam
Dei veri a vero ejus et electo apostolo praedicata?
<pb n="0152A"/>
</p>
        </div3>
<div3>
          <head>33. </head>
          <p>
 <hi>Esaiam ex Esaiae dictis interpretatur Apostolus.
Esaias vidit Deum, neque alium vidit praeter Filium.</hi> 
--Nisi forte Apostolus dictis propheticis non ex
prophetiae spiritu usurpatis, temerarius alieni sermonis
interpres est. Omnia quidem per revelationem
Christi Apostolus dicit: sed Esaiae dicta ex dictis
Esaiae ipsius novit. In exordio enim sermonis ejus,
in quo Deus verus a servientibus sibi benedicendus
atque jurandus est, haec prophetae oratio legitur: <hi>A
saeculo non audivimus, nec oculi nostri viderunt Deum
praeter te, et opera tua quae facies exspectantibus
misericordiam tuam <note>(Esa. LXIV, 4)</note>
          </hi>. Loquitur Esaias,
praeter hunc se neminem Deum vidisse. Vidit enim
gloriam Dei, cujus praenuntiaverat mysterium
corporationis ex virgine. Ac si tu haeretice ignoras,
<pb n="0152B"/>
quod in ea gloria unigenitum Deum viderit; audi
Joannem evangelistam dicentem <hi>(XII, 41)</hi>: <hi>Haec autem
dixit Esaias, quando vidit honorem ejus, et locutus
est de eo <note>(Esa. VI, 1)</note>
          </hi>. Hinc apostolicis, hinc
evangelicis, hinc propheticis dictis, impie haeretice,
concluderis. Esaias enim Deum vidit; et cum scriptum
sit: <hi>Deum nemo vidit umquam, nisi unigenitus
filius, qui est in sinu Patris, ipse enarravit <note>(Joan. I, 18)</note>
          </hi>;
Deum tamen propheta vidit, et gloriam
ejus usque ad invidiam propheticae dignitatis
adspexit. Nam in judicium mortis ob hanc causam a
Judaeis actus est. <emph>126</emph>
</p>
        </div3>
<div3>
          <head>34.</head>
          <p>
 <hi>Pressius ostenditur Filium ab Esaia Deum
verum praedicatum esse. Haereticorum id negantium dolus.</hi> 
--Deum itaque nemini visum, unigenitus filius
<pb n="0152C"/>
qui in sinu Patris est enarravit. Aut dissolve unigeniti
enarrationem, aut crede qui visus est, qui
apparuit non intelligentibus se,  et factus est
gentium non invocantium se, et expandit manus ante
populum contradicentem: ita tamen ut et servientibus
sibi nomen novum vocetur, et in terris Deus
verus benedicatur atque juretur. Prophetia loquitur,
Evangelium testatur, Apostolus interpretatur,
<pb n="0153A"/>
Ecclesia confitetur, Deum verum esse qui visus sit;
cum tamen Deum patrem visum nemo fateatur: et
eo haeretici furoris prorupit insania, ut dum confiteri
se simulat, denegaret. Negat enim novo confessionis
 impioque consilio; et arte subdola fidem dum
mentitur, eludit. Cum enim confesso uno Deo eodemque
vero et solo justo, solo sapiente, solo indemutabili,
solo immortali, solo potente, subjicitur et filius
in diversitate substantiae, non ex Deo natus in
Deum, sed per creationem susceptus in filium, non
naturae habens nomen, sed adoptionis sortitus appellationem;
necesse est ut his omnibus careat Filius,
quae ad privilegium solitariae in Patre majestatis
sunt praedicata.</p>
        </div3>
<div3>
          <head>35.</head>
          <p>
 <hi>Ariani unum verum Deum nesciunt. Cur. Quid
<pb n="0153B"/>
duobus superioribus libris praestitum, quid jam praestandum.</hi> 
--Nescit haeretica perversitas unum Deum
verum nosse et confiteri; et extra impietatis sensum,
confessionis hujus est et fides et intelligentia. Prius
confitendus est Pater et Filius, ut unus verus
Deus possit intelligi: et cognitis sacramentis salutis
humanae, quae in nobis per regenerationis virtutem
in Patre et Filio consummantur ad vitam, legis
et prophetarum sunt mysteria consequenda. Unum
Deum verum non apprehendit ignara evangelicae et
apostolicae praedicationis impietas. Cujus quamvis intelligentiam,
usque ad absolutissimam verae pietatis
professionem, ex ipsis eorum doctrinis <emph>127</emph> 
praestabimus; ut indivisus atque inseparabilis, non
ex persona, sed ex natura, subsistens ex Patre unigenitus
<pb n="0153C"/>
intelligatur; et per id unus Deus sit, quia
ex natura Dei Deus sit: tamen ex propheticis dictis
perfectae hujus unitatis fides est exstruenda, et
hinc evangelicae domus sunt ponenda fundamina; ut
per eamdem naturam divinitatis unius unus Deus per
id intelligatur, quod in Deum alterum Deus unigenitus
non refertur. Tenuimus enim omni hoc sermonis
nostri libello eum ordinem, ut in quibus superiore
libro Deum filium docueramus, in ipsis nunc Deum
<pb n="0154A"/>
verum ostenderemus. Et, ut spero, ea dictorum
omnium absolutio fuit, ut Deus verus intelligeretur,
qui Deus esse non negabatur. Reliquus autem nunc
omnis sermo ad id proficiet, ut qui Deus verus esse
intelligitur, non in Deum alterum deputetur; et quod
ad alterum non proficit, ad unum intelligatur:
unum autem illud non subsistentem naturam perimat
in Filio, sed in Deo et Deo naturam Dei conservet
unius.</p>
        </div3>
<div3>
          <head>36.</head>
          <p>
 <hi>Quod ex Moyse Filius cum Patre unus sit
Deus.</hi> --Veritatis ratio postulat, ab eo initium intelligentiae
istius sumi, per quem manifestari saeculo
Deus coeptus est, Moyse namque, cujus ore haec de
se unigenitus Deus professus est: <hi>Videte, videte,
quoniam ego sum Deus, et non est Deus praeter me</hi> 
<pb n="0154B"/> <note>(Deut. XXXII, 39)</note>.
Ac ne forte dicti hujus virtutem
haeretica impietas ad patrem innascibilem Deum
referat; et ipsa dicti ratio, et Apostolus auctor occurrit,
qui ex persona unigeniti Dei, sicut superius <note>(lib. IV, n. 33)</note> 
 docuimus, intelligendi totius hujus
sermonis interpres est; et hoc quod dictum est, <hi>Laetamini
gentes cum plebe ejus <note>(Deut. XXXII, 43; et Rom.
XVII, 10)</note>
          </hi>, proprium ejus esse demonstravit, subjiciens
ad fidem dicti: <hi>Et erit radix Iesse, et qui surget
regere gentes, in eum gentes sperabunt <note>(Ibid., 12)</note>
          </hi>.
Demonstrato igitur per Moysen eo qui dixerat: <hi>Non
est Deus praeter me,</hi> in eo quod ait: <hi>Laetamini gentes
simul cum eo;</hi> et Apostolo id ipsum ad Dominum
nostrum Jesum Christum unigenitum Deum intelligente,
in quo secundum carnem ex radice Jesse surgente
<pb n="0154C"/>
rege <emph>128</emph> gentium spes est, ipsa nunc dicti
ratio tractanda est, ut quia dictum non ambigitur,
quatenus dictum sit possit intelligi.</p>
        </div3>
<div3>
          <head>37.</head>
          <p>
 <hi>Qui Deus ex Deo et in eadem natura.</hi> --Verum
et absolutum et perfectum fidei nostrae sacramentum
est, Deum ex Deo, et Deum in Deo confiteri; non
corporalibus modis, sed divinis virtutibus; nec naturae
in naturam transfusione, sed mysterio et
potestate naturae. Non enim per desectionem aut protensionem
<pb n="0155A"/>
aut derivationem ex Deo Deus est, sed ex
virtute naturae in naturam eamdem nativitate subsistit.
Res ipsas planius consequens liber evangelicorum
atque apostolicorum dictorum interpres loquetur:
sed interim ex lege et prophetis hoc, quod
et loquimur et credimus, est docendum. Nativitas
igitur Dei non potest non eam, ex qua profecta est,
tenere naturam. Neque enim aliud quam Deus subsistit,
quod non aliunde quam ex Deo subsistit.
Eamdem autem naturam ita, non ut natus sit
ipse qui genuit (nam quomodo erit ipse, cum genitus
sit?), sed in his ipsis subsistat ille qui genitus est,
 quae totus est ipse qui genuit: quia non est aliunde
quod genitus est. Et per hoc non refertur ad aliud,
quod in unum subsistit ex uno: neque novum in se
<pb n="0155B"/>
est, quod vivit ex vivo: neque abest a se, quod vivus
genuit in vivum. Ac sic in generatione Filii
 et naturam suam sequitur incorporalis atque indemutabilis
Deus, incorporalem atque indemutabilem
Deum gignens: nec naturam suam deserit ex incorporali
atque indemutabili Deo incorporalis atque indemutabilis
Dei perfecta nativitas, per hoc utique
subsistentis ex Deo Dei sacramentum. Haec ita unigenitus
Deus per sanctum Moysen testatur: <hi>Videte,
videte, quoniam ego sum Dominus, et non est Deus
praeter me <note>(Deut. XXXII, 39)</note>
          </hi>. Non est enim natura
divinitatis alia, ut praeter se Deus ullus sit. Nam
cum ipse Deus sit, tamen etiam per naturae virtutem
in eo Deus est. Et per id, quod ipse Deus est et in eo
Deus est, non est Deus praeter eum: cum non exstet
<pb n="0155C"/>
aliunde quod Deus est, et <emph>129</emph> in eo Deus sit, habens
in se et quod ipse est, et ex quo ipse subsistit.</p>
        </div3>
<div3>
          <head>38.</head>
          <p>
 <hi>Individua Patris et Filii divinitas ex Esaia.</hi> --Confirmat autem fidei nostrae veram et salutarem
professionem idem atque unus in plurimis Spiritus
prophetiae, per successiones et intervalla temporum
non demutans religiosae doctrinae praedicationem. Ut
enim per Moysen ex persona unigeniti Dei dicta,
pleniore ad intelligendum confirmarentur profectu;
rursum sermone Dei patris ex persona virorum excelsorum
idem prophetiae Spiritus per Esaiam loquitur: <hi>Quoniam in te est Deus, et non est praeter te Deus. Tu
<pb n="0156A"/>
enim es Deus, et nesciebamus, Deus, Israel salvator <note>(Esai. XLV, 14, 15)</note>
          </hi>.
 Exserat se in hanc et
naturae et nominis inseparabilem professionem haereticae
impietatis desperatus furor: et haec, si potest,
dictis ac rebus unita, rabido vesaniae suae ore concerpat.
In Deo Deus est, et praeter eum Deus non
est; dissolvat eum qui inest, ab eo in quo inest: et
sacramenti hujus intelligentiam dividat generum
varietate. Nam in eo quod ait, <hi>In te Deus est,</hi> 
naturae Dei patris in Deo filio docuit veritatem, cum
in eo Deus intelligeretur esse qui Deus est. In eo vero
quod subjecit: <hi>Et praeter te non est Deus:</hi> ostendit
praeter eum Deum non esse, quia in se Deo Deus
inesset. Hoc vero quod tertium est, <hi>Tu es Deus, et
nesciebamus,</hi> humanae intelligentiae piam et fidelem
<pb n="0156B"/>
testatur professionem, quae cognitis nativitatis mysteriis,
et nomine (Emmanuel) ad Joseph per Angelum
nuntiato confiteretur, <hi>Tu enim es Deus, et nesciebamus,
Deus Israel salvator:</hi> subsistentem in eo Dei
naturam intelligentes, cum in Deo Deus insit, nec
praeter eum <emph>130</emph> qui est Deus quisquam Deus alius
sit: quia ipse Deus, et in eo Deus, alterius nobis cujusquam
Dei non relinquat errorem. Et haec quidem
Esaias, individuam atque inseparabilem Patris et
Filii divinitatem testatus, ita prophetavit.</p>
        </div3>
<div3>
          <head>39.</head>
          <p>
 <hi>Ex Jeremia idem evincitur.</hi> --Jeremias vero
non dispari prophetiae virtute, indiscretae a Deo
patre naturae unigenitum esse Deum ita docuit, dicens: <hi>Hic Deus noster est, et non deputabitur alter ad
eum. Qui invenit omnem vitam scientiae, et dedit
<pb n="0156C"/>
eam Jacob puero suo, et Israel dilecto suo. Post haec
supra terram visus est, et inter homines conversatus
est 
 <note>(Baruc. III, 36)</note>
          </hi>. Quid alium Deum in filio Dei
Deo haeretice supponis? Disce unum Deum verum
intelligere et confiteri. Non alius Deus ad Christum
deputatur ut Deus sit. Deus est ex natura, ex nativitate,
ex Deo. Quod enim Deus est, ex Deo est, non
etiam Deus alius est. Alius enim ad eum non deputatur;
quia non est in eo alia praeter quam quae
Dei est veritas. Quid verum et non verum, quid degenerem
et nobilem, quid diversum et diversum
sub unius Dei ementita religione componis? Deus
<pb n="0157A"/>
est pater, Deus est et filius. In Deo Deus est; praeter
eum Deus non est, non alter ad eum deputatur
ut Deus sit. In his si unum magis quam solitarium
Deum intelliges; Ecclesiae religionem profiteberis,
quae Patrem in Filio confitetur. Sin vero unum
Deum, ad solitarii significationem, sacramenti coelestis
ignarus obtendis; extra cognitionem Dei es,
Deum in Deo esse non confitens.
</p>
        </div3>
      </div1>

<div1>
        <head> <emph>131-132</emph> LIBER SEXTUS.</head>
<p> <hi>Statim ab exordio repraesentat Arianam luem per omnes
ferme imperii Romani provincias grassantem: cujus
difficillima cura sit, quia error ex plurimorum assensu
publicam sibi auctoritatem comparasset. Episcopali
tamen officio, et plurimos ad veritatem revocandi
<pb n="0157B"/>
spe adductus Hilarius fidei patrocinium suscipit.
Arianarum partium epistolam in quarto licet
libro, ut eam ex lege et prophetis refelleret, exscriptam,
in hoc rursum exscribit, ut eamdem ex Evangeliis
et apostolis plenius confutet. Quam deinde percurrens,
nodos illius explicat ac venenum pandit:
qui videlicet, haereticorum damnandorum obtentu,
pias Ecclesiae voces, Filium ex Deo prolatum, homousion,
lumen de lumine, et sine initio genitum,
supprimere tentent, et exstincta fide haeresim inducere.
Quocirca quod apud haereticos vitiosum est aperit, et
ab Ecclesia damnari declarat, confirmatque quod in
ea pie praedicatur.</hi> </p>
<p> <hi>Tum ex occasione humanae rationis, qua compositum aut
corporeum fore Deum volunt, si quod</hi> ex ipso <hi>aut</hi> ex
<pb n="0157C"/>
utero <hi>ipsius genitum esse Filium scriptum sit, eum
ex paterna substantia intelligamus: observat primo
haeresim audacem quidem esse, sed prudentia destitutam:
deinde negari non posse, quin Christus dixerit,</hi> 
Ex ipso sum; <hi>et, hoc dicendo, se neque ex nihilo,
neque ex alia quam ex Patris substantia,
neque cum eo ex quo est eumdem esse testificatus
sit: demum nefas esse Deo non credere,
adeoque humanae rationi quae Christi testimonio adversetur
locum nullum esse, ac licet plura possent,
aliud tamen ei opponi non debere. Hic commemorata
haereticorum sententia, qua Christum filium ex
adoptione, ex nuncupatione Deum, unigenitum ex
privilegio, et ex ordine quem in rebus creatis obtinet
primogenitum interpretantur, ad Deum sese convertit
<pb n="0157D"/>
conquerentis ad modum, quod se per Moysen et
prophetas deceperit, et evangelicis apostolicisque doctrinis
<pb n="0158A"/>
immedicabiliter imbuto, novos illos doctores
tam tarde sibi protulerit.</hi> </p>
<p divs_removed="true"> <hi>Tandem ad veram fidem stabiliendam venit. Et quia
Christo inesse naturam Dei sequitur, si verus sit filius
Dei; postrema ac potissima hujus libri parte eum verum
ac naturalem, et non adoptivum, Dei filium esse
demonstrat testimonio Patris, Filii ipsius, apostolorum
in unum conspirantium, ac seorsim Petri, Pauli,
Joannis; nec non Marthae, caeci nati, daemonum,
Judaeorum, quorumdam in mari periclitantium, gentium
denique confessione.</hi> 

        </p>
        <div3 moved_from_p="true">
            <head>1.</head>
          <p>
 <hi>Haeresis Ariana late serpens aegre depelli potest.</hi> 
--Non sum nescius, difficillimo me asperrimoque
tempore scribere haec adversum vesanam impiorum
<pb n="0158B"/>
haeresim, Dei filium creaturam esse affirmantem,
aggressum fuisse; multis jam per omnes ferme Romani
imperii provincias ecclesiis morbo pestiferae hujus
praedicationis infectis, et velut ad piae fidei hujus male
usurpatam persuasionem, longo doctrinae usu, et
ementito nomine verae religionis imbutis, non ignorans
difficilem esse ad emendationis profectum voluntatem,
quam in erroris sui studio per plurimorum
assensum auctoritas publicae jam sententiae contineret.
Gravis enim et periculosus est error in plurimis:
et multorum lapsus, etiamsi se intelligat, tamen
exsurgendi pudore auctoritatem sibi praesumit, ex
numero habens hoc impudentiae, ut quod errat,
prudentiam velit existimari; et quod cum multis errat,
intelligentiam esse asserat veritatis, dum minus
<pb n="0158C"/>
erroris esse existimatur in multis. <emph>133</emph>
</p>
        </div3>
<div3>
          <head>2.</head>
          <p>
 <hi>Ad eam refellendam quid Hilarium moveat.</hi> 
--Ac mihi quidem praeter studii mei atque officii
necessitatem, qua hoc Ecclesiae episcopus
praedicationis evangelicae debeo ministerium; tamen
eo propensior cura ad scribendum fuit, quo magis
plures periculo infidelis intelligentiae detinebantur;
uberius gaudium consectans ex salute multorum, si
cognitis sacramentis perfectae in Deum fidei, impia
humanae stultitiae instituta desererent, et se Deo redderent
haereticis repudiatis, atque a cibo mortis, quo
in laqueum aves solent illici, in volatum se liberae
securitatis erigerent; sequerenturque Christum ducem,
prophetas nuntios, Apostolos praevios, fidem
consummatam, et salutem in Patris et Filii confessione
<pb n="0158D"/>
perfectam; et cum dictum meminissent ore
Domini: <hi>Qui non honorificat Filium, non honorificat
<pb n="0159A"/>
Patrem qui misit illum <note>(Joan. V, 23)</note>
          </hi>, ad honorificandum
Patrem per honorem Filii se referrent.</p>
        </div3>
<div3>
          <head>3.</head>
          <p>
 <hi>Haeresis Arianae lues.</hi> --Emersit enim pestifera
et letalis populis proxime lues, quae ingenti grassata
contagio ruinam miserandae mortis invexit. Non
enim tantum aut considentium <note>( <hi>f.</hi> concidentium)</note> in
chaos cum populis suis repens urbium vastitas, aut
frequentes bellorum et funebres mortes, aut immedicatae
aegritudinis populosa contagia desaevierunt, in
quantum ad exitium generis humani haeresis haec funesta
grassata est. Deo enim, cui omnia in mortuis
vivunt, hoc solum perit quod sibi deperit. Nam judicaturus
ipse de omnibus, et pro majestatis suae misericordia
poenae meritum ignoranti moderaturus errori,
negantes se non jam judicabit utique, sed negabit
<pb n="0159B"/> <note>(Matth. X, 33; vid. Tr. psal. CXL, n. 8)</note>.</p>
        </div3>
<div3>
          <head>4.</head>
          <p>
 <hi>Quam subdole virus suum effundat.</hi> --Negat
enim, negat furens haeresis sacramentum verae fidei,
ad impietatis suae doctrinam religionis usa principiis,
cum infidelitatis suae expositionem, ut superioribus
libris continetur, ita coepit:  « Novimus unum Deum
solum infectum, solum sempiternum, solum sine
initio, solum verum, solum immortalitatem habentem,
solum optimum, solum potentem. »  Ad id enim
usurpatum proficit piae confessionis exordium, quo
ait:  « Unum Deum, et solum infectum, et solum
sine initio: »  ut per haec, quae religiose verbis ostentarentur,
caetera impie subderentur. Nam post multa
alia, quae de Filio pari quoque simulatae religionis <emph>134</emph> 
 professione protulerat, subjecit:  « Creaturam
<pb n="0159C"/>
Dei perfectam, sed non sicuti unum de creaturis;
facturam, sed non sicuti caeterae facturae. »  Et post
multa alia, quibus, veritatis interjectis confessionibus,
 haereticae impietatis obumbraretur intentio,
ut subsistere eum de non exstantibus argutae interpretationis
subtilitate defenderet, ait:  « Et ante saecula
creatus et fundatus, non erat ante quam nasceretur. » 
Postremo quasi rebus jam omnibus validissime
ad impietatis defensionem communitis, ne
vel filius vel Deus intelligeretur, adjecit,  « Si enim
quod <hi>ex ipso,</hi> et quod <hi>ex utero,</hi> et quod <hi>ex Patre exivi
et veni,</hi> velut partem ejus unius substantiae, et quasi
prolationem extendens intelligitur; compositus erit
<pb n="0160A"/>
Pater, et divisibilis, et convertibilis, et corpus
secundum illos, et quantum in ipsis est, consequentia
corporis sustinens sine corpore Deus. »  Et quia
nobis ex integro adversum hanc impiissimae doctrinae
expositionem evangelicus nunc erit sermo; consequens
existimavimus omnem jam in primo licet
libro editionem hujus haereseos conscriptam,
nunc quoque huic sexto inserere: ut recens lectio, et
responsionis ad singula subjecta collatio, per evangelicas
atque apostolicas institutiones invitis licet et
contradicentibus sensum veritatis eliciat. Dicunt
ergo.
</p>
          <p> <hi>Exemplum blasphemiae.</hi> </p>
        </div3>
<div3>
          <head>5.</head>
          <p>
 <hi>Arii et asseclarum ejus ad Alexandrum epistola.</hi> 
-- « Novimus unum Deum, solum infectum, solum
<pb n="0160B"/>
sempiternum, solum sine initio, solum immortalitatem
habentem, solum optimum, solum potentem,
omnium creatorem, ordinatorem et dispositorem
inconvertibilem, immutabilem, justum et optimum
legis et prophetarum et novi Testamenti. Hunc Deum
generasse filium unigenitum ante omnia saecula, per
quem et saeculum et omnia fecit. Natum autem non
putative, sed vere obsecutum voluntati suae, immutabilem
et inconvertibilem, creaturam Dei perfectam,
sed non sicuti unum de creaturis; facturam, sed
non sicuti caeterae facturae; nec ut Valentinus prolationem
Natum Patris commentatus est; nec sicut
Manichaeus partem unius substantiae <emph>135</emph> Patris Natum
exposuit; nec sicuti Sabellius, qui unionem
dividit, ipsum dixit Filium quem et Patrem; sed nec
<pb n="0160C"/>
sicuti Hieracas lucernam de lucerna, vel lampadem
in duas partes; nec qui fuit ante, postmodum natum
vel supercreatum in filium, sicuti et tu ipse, beatissime
papa, media in ecclesia et in consessu frequenter
eos qui talia introducunt renuisti: sed sicuti diximus,
voluntate Dei ante tempora et saecula creatum,
et vivere et esse accipiens a Patre, et glorias ei
consubsistente Patre. Neque enim Pater dans ei omnium
haereditatem, fraudavit semetipsum ab his quae
non facta ab ipso habentur: fons est autem omnium.</p>
        </div3>
<div3>
          <head>6.</head>
          <p>
 « Quapropter tres substantiae sunt, Pater, Filius,
Spiritus sanctus. Et quidem Deus causa est
omnium, omnino sine initio solitarius. Filius autem
<pb n="0161A"/>
sine tempore editus a Patre, et ante saecula creatus
et fundatus, non erat ante quam nasceretur: sed sine
tempore ante omnia natus, solus a solo Patre
 substitit. Nec enim est aeternus aut coaeternus, aut
simul non factus cum Patre, nec simul cum Patre
habet esse, sicuti quidam dicunt, aut aliqui, duo non
nata principia introducentes: sed sicut unio et principium
omnium, sic et Deus ante omnia est. Propter
quod et ante Filium est, sicut et a te didicimus media
in ecclesia praedicante. Secundum quod itaque a Deo
esse habet, et glorias, et vivere, et omnia ei sunt
tradita; secundum hoc, principium ejus est Deus.
Principatur autem ei, utpote Deus ejus, cum sit ante
ipsum. Si enim quod <hi>ex ipso,</hi> et quod <hi>ex utero,</hi> et
quod <hi>ex Patre exivi et veni,</hi> velut partem ejus unius
<pb n="0161B"/>
substantiae et quasi prolationem extendens intelligitur;
compositus erit Pater, et divisibilis, et convertibilis,
et corpus secundum illos, et, quantum in
ipsis est, consequentia corporis sustinens sine corpore
Deus. » </p>
        </div3>
<div3>
          <head>7.</head>
          <p>
 <hi>Venenum in hac epistola latens.</hi> --Quis non his
sentiat lubricos serpentinae viae flexus, vel tortuosis
spiris nodos vipereos non intelligat, quibus
venenati oris <emph>136</emph> principalis potestas collecto inflexi
corporis orbe concluditur? Sed extensis omnibus
atque absolutis, totum occultati capitis virus patebit.
Ingeruntur enim nobis primum nomina veritatis,
  ut virus falsitatis introeat. Bonum in ore
est, ut de corde malum subeat. Et inter haec nusquam
audio ab his Deum Dei filium dici: nusquam
<pb n="0161C"/>
Filium invenio ita praedicatum esse, quod filius sit.
Nomen filii ingeritur, ut natura taceatur; natura
adimitur, ut nomen alienum sit. Haereses caeterae
praetenduntur, ut de se haeresis mentiatur <note>(Idem notat
Athanas. Or. I, p. 313)</note>. Unus solus Deus et solus
verus ingeritur, ne verum ac proprium Dei filio relinquatur
esse quod Deus est.</p>
        </div3>
<div3>
          <head>8.</head>
          <p>
 <hi>Quid jam sibi tractandum proponat Hilarius.</hi> --
<pb n="0162A"/>Quamquam igitur superioribus libellis <note>(scil. IV et V)</note> 
de Deo et Deo, et Deo vero ac Deo vero, et in Deo vero
patre et in Deo vero filio uno vero Deo intelligendo
secundum naturae unitatem, non secundum personae
unionem, ex legis et prophetarum praedicationibus
docuerimus; tamen perfecta fidei hujus absolutio
ex evangelicis atque apostolicis est praestanda doctrinis,
ut verus Dei filius Deus non alienae a Patre
diversaeque naturae, sed ejusdem esse divinitatis, per
veritatem nativitatis existens, possit intelligi. Nec
sane quemquam tam amentem posse esse existimo,
qui Dei de se professiones aut cognitas non intelligat,
aut intellectas a se nollet intelligi, aut emendandas
putet humanae opinione prudentiae. Sed antequam
res ipsas salutarium sacramentorum loqui
<pb n="0162B"/>
 incipiamus; ne in aliquo sibi, editis haereticorum
nominibus, haeresis professio blandiatur, demonstrandum
est omne hujus argutae malitiae velamen: ut
per quod se virus latens contegit, per id ipsum
 proditum sit et revelatum, et ad blandientis
veneni intelligentiam publicae conscientiae sensus introeat.</p>
        </div3>
<div3>
          <head>9.</head>
          <p>
 <hi>Valentini commenta. Ecclesia ab his aliena. Prolationis
nomine haeretici nativitatem nituntur abolere.</hi> 
--Volentes igitur haeretici Dei filium non ex Deo
esse, neque de natura et in natura Dei ex Deo
Deum natum, cum jam superius commemorassent <hi>unum Deum solum</hi> 
 <emph>137</emph> <hi>verum,</hi> neque adjecissent <hi>et
patrem;</hi> ut unius veritatis esse Patrem et Filium exclusa
proprietate nativitatis negarent, dixerunt,  « Nec
<pb n="0162C"/>
ut Valentinus prolationem Natum Patris commentatus
est: »  ut sub specie haereseos Valentinae, nomine
prolationis improbato, nativitatem Dei ex Deo
improbarent. Valentinus enim ridicula quaedam et
foeda commentans, cum praeter principem Deum, familiam
deorum et numerosas aeternitatum potestates
introduxisset, tunc prolatum Dominum
nostrum Jesum Christum mysterio occultae voluntatis
<pb n="0163A"/>
asseruit. Hanc ergo inanem prolationem, temerarii
ac stulti auctoris furore quaesitam, evangelica atque
apostolica Ecclesiae fides nescit. Ignorat enim Valentini
  bythona, et silentium, et ter denos
aeonas: scit vero nihil aliud quam unum Deum
patrem ex quo omnia sunt, et unum Dominum nostrum
Jesum Christum per quem omnia, natum ex
Deo Deum. Sed quia ex Deo Deus natus, neque
per nativitatem suam Deo ademit esse quod Deus est,
neque ipse in nativitate non Deus est; et quod Deus
est, non coepit esse, sed natus ex Deo est; et
quod nascitur, id ipsum secundum humanae naturae
sensum videtur esse prolatum, ita ut prolatio ipsa
nativitas esse existimetur: idcirco tentatum est per
Valentini haeresim prolationis nomen excludi, ne
<pb n="0163B"/>
nativitatis veritas permaneret; quia prolationis intelligentia,
opinione terrena, non multum esset a natura
terrenae nativitatis aliena. Naturae humanae
tarda ac difficilis ad res divinas intelligentia exigit,
de his, quae semel dicta a nobis sunt <note>(lib. I, n. 10 et
lib. IV, n. 2)</note>, frequentius admoneri, ne satisfacere
sacramentis divinae virtutis, humanae comparationis
exempla credantur; sed tantum ad imbuendum spiritaliter
de coelestibus sensum, speciem terreni generis
afferri, ut per hunc naturae nostrae gradum ad
intelligentiam divinae magnificentiae provehamur. <emph>138</emph> 
 Non est autem secundum humanarum nativitatum
prolationes, Dei nativitas aestimanda <note>( <hi>al.</hi> existimanda)</note>.
Ubi enim unus ex uno est, et Deus natus
ex Deo est, affert tantum significationis intelligentiam
<pb n="0163C"/>
terrena nativitas: caeterum non satisfacit comparationis
exemplo origo nascentium, quae habet in
se et coitum, et conceptum, et tempus, et partum;
cum Deus ex Deo natus nihil aliud intelligendus sit
esse, quam natus. Et quidem de divinae nativitatis,
secundum fidem evangelicam atque apostolicam, veritate
suo loco tractabimus: interim tamen haereticae
<pb n="0164A"/>
artis ingenium ostendi debuit, quae, ad veritatem
nativitatis abolendam, prolationis nomen exstingueret.</p>
        </div3>
<div3>
          <head>10.</head>
          <p>
 <hi>Manichaeum damnant, ut</hi> <foreign xml:lang="greek">ὁμοούσιον</foreign> <hi>removeant.
Ecclesia nescit in filio portionem Dei, sed plenitudinem.</hi> 
--Tenet vero etiam in caeteris ejusdem artis
suae malignam fraudulentiam, dicens:  « Nec sicut Manichaeus
partem unius substantiae Patris Natum exposuit. » 
Negata superius prolatio est, ut nativitas negaretur:
nunc quoque sub Manichaei nomine neganda
unius substantiae infertur et portio, ne Deus
ex Deo esse credatur. Manichaeus enim abrupti in
improbanda lege ac prophetis furoris, et diaboli
quantum in se est professus assertor, et solis
sui nescius cultor, id quod in Virgine fuit, portionem
<pb n="0164B"/>
unius substantiae praedicavit, et id Filium intelligi
voluit, quod ex Dei substantia parte aliqua deductum
apparuerit in carne. Ut igitur unigeniti filii nativitas,
et unius substantiae nomen tolleretur, portio
unius substantiae in nativitate Filii praetenditur: ut
quia profane ea, quae ex portione unius substantiae
nativitas asserta est, praedicatur; primum nativitas
ipsa non esset, quae in Manichaeo esset ex portionis
professione damnata; tum deinde nomen ac fides
unius substantiae tolleretur, quia apud haereticos ex
portione competeret; et per id non ex Deo Deus
esset, quod in eo divinae naturae proprietas non
inesset. Quid vesanas sollicitudines <emph>139</emph> ementita
religionis specie impius furor simulat? Manichaeum,
secundum haereticae insaniae praedicatores, pia
<pb n="0164C"/>
Ecclesiae fides damnat. Nescit enim in Filio portionem:
sed scit Deum totum ex Deo toto: scit ex uno
unum; non desectum, sed natum: scit nativitatem
Dei nec diminutionem esse gignentis, nec infirmitatem
esse nascentis. Si ex se scit, infer calumniam
  temerarie usurpatae scientiae: si vero de Domino
suo didicit, nativitatis suae scientiam permitte
<pb n="0165A"/>
nascenti. Haec enim ita ei a Deo unigenito comperta
sunt, quod Pater et Filius unum sunt, quod plenitudo
deitatis in Filio est: per quod et portionem
unius substantiae odit ad Filium, et per nativitatis
veritatem, verae divinitatis proprietatem veneratur
in Filio. Sed reposita pleniore singularum responsionum
absolutione, per reliqua curramus.</p>
        </div3>
<div3>
          <head>11.</head>
          <p>
 <hi>Sabellium respuunt, ut naturae in Patre et Filio
unitatem auferant.</hi> --Namque id sequitur:  « Nec sicut
Sabellius, qui unionem dividit, ipsum dixit Filium
quem et Patrem. »  Ignorat evangelica atque
apostolica sacramenta sic credens Sabellius. Sed hoc
non simpliciter ab haereticis in haeretico damnatur.
Volentes enim nihil inter Patrem et Filium esse
unum, divisae a Sabellio unionis crimen exprobrant:
<pb n="0165B"/>
cujus unionis divisio non nativitatem intulit, sed
eumdem divisit in Virgine. Nobis autem in
confessione nativitas est: et unionem detestantes,
unitatem divinitatis tenemus; scilicet ut Deus ex Deo
 unum sint in genere naturae, dum quod per nativitatis
veritatem ex Deo in Deum exstitit, non aliunde
quam ex Deo esse substiterit. Quod autem non
aliunde quam ex Deo manet, maneat necesse est in
ea veritate qua Deus est: ac per hoc unum sunt,
cum qui ex Deo Deus est, neque aliud ipse est, neque
aliunde quod Deus est. Idcirco autem unionis in Sabellio
impietas praetenditur, ut Ecclesiae fidei unitatis
religio <emph>140</emph> auferatur. Persequar deinde et
caetera haeretici ingenii artificia, ne forte suspiciosis
magis quam veris sollicitudinibus, malevolus interpres
<pb n="0165C"/>
alienae simplicitatis existimer: ostensurus totius
professionis conclusione, in quem se exitum praemissio
tam subdoli sermonis instruxerit.</p>
        </div3>
<div3>
          <head>12.</head>
          <p>
 <hi>Lumen ex lumine Filium Hieracas prave intelligit.
Qui intelligat Ecclesia.</hi> --Id enim sequitur:  « Sed
<pb n="0166A"/>
nec sicut Hieracas, lucernam de lucerna, vel lampadem
in duas partes. Nec qui fuit ante, postmodum
natum vel supercreatum in filium. »  Hieracas nesciens
Unigeniti nativitatem, nec evangelicorum sacramentorum
virtutem adeptus, unius lucernae duo lumina
praedicavit, ut lychnorum bipertita divisio substantiam
Patris et Filii aemularetur, quae ex unius vasculi
unguine accenderetur in lumen: tamquam esset substantia
exterior, ut olei in lucerna, continens luminis
utriusque naturam; vel certe ut lampas papyro
 eodem intexta, utroque capite luceret, essetque
media materies lumen ex se utrumque protendens.
Haec stultitiae humanae error invexit, dum quod sapiunt,
ex se potius quam ex Deo sapiunt. Sed quia
verae fidei professio est, ita Deum ex Deo natum ut
<pb n="0166B"/>
lumen ex lumine, quod sine detrimento suo naturam
suam praestat ex sese, ut det quod habet, et quod dederit
habeat, nascaturque quod sit; cum non aliud,
quam quod est, natum sit; nativitas acceperit
quod erat; nec ademerit quod accepit; sitque utrumque
unum, dum ox eo quod est nascitur, et quod nascitur,
neque aliunde, neque aliud est; est enim lumen
ex lumine: ut ergo fidei hujus intelligentia averteretur,
Hieracae lampas vel lucerna ad crimen confitendi
ex lumine luminis objecta est; ne dici religiose
existimetur, quod impie dictum et nunc et ante damnatum
est. Absiste, absiste inanissime timor haereticorum,
nec patrocinium ecclesiasticae fidei falsa sollicitae
assertionis opinione mentire. Nihil corporale <emph>141</emph> 
 secundum nos, nihil inanimum in Dei
<pb n="0166C"/>
rebus est: quod Deus est, Deus totum est. Nihil in
eo, nisi virtus, nisi vita, nisi lux, nisi beatitudo, nisi
spiritus est. Materies hebetes natura illa non recipit,
neque ex diversis constat ut maneat: Deus, ut est
Deus, quod est permanet: et permanens Deus Deum
<pb n="0167A"/>
genuit. Non continentur, ut lampas et lampas, aut
lychnus et lychnus, exteriore natura. Unigeniti ex
Deo Dei nativitas non series est, sed progenies, non
tractus est, sed ex lumine lumen. Luminis
naturae unitas est, non ex connexione porrectio.</p>
        </div3>
<div3>
          <head>13.</head>
          <p>
 <hi>Dei ex Deo nativitas impugnata, asseritur.</hi> --Jam vero in eo quanta haereticae astutiae et quam callida
professio fuit:  « Nec qui fuit ante, postmodum
natum vel supercreatum in filium. »  Deus, qui ex
Deo natus est, non utique natus ex nihilo est, neque
de non exstantibus natus est; sed nativitatis suae
viventem habuit naturam. Nec idem Deus, qui erat;
sed Deus ex Deo, qui erat, natus est: et nativitas
habuit originis suae in ipsa sua nativitate naturam.
 Si ex nostro loquimur, insolentes sumus: sin
<pb n="0167B"/>
vero ad loquendum edoctos nos per Deum docebimus,
nativitas Dei secundum doctrinam Dei est confitenda.
Hanc igitur in Patre et Filio naturae unitatem,
et hoc viventis nativitatis inenarrabile sacramentum
excludere haereticus furor tentans ait,  « Non
eum, qui fuit ante, postmodum natum vel supercreatum
in filium. »  Quis enim tam vesanus erit, ut
defecisse a se Patrem putet; ut idem, qui fuerat,
postea nasceretur vel supercrearetur in filium; et
esset abolitio Dei, ut succederet de abolitione nativitas,
cum nativitas manentem testetur auctorem? Vel
quis tam demens est, ut substitisse filium nisi ex
nativitate fateatur? Quis porro tam vecors, qui non
exstitisse Deum ex eo quod Deus nascitur audeat
praedicare? Non enim qui manebat Deus, sed ex
<pb n="0167C"/>
manente Deo Deus natus est, tenens in se naturam
gignentis in nativitate naturae. Nativitas autem Dei,
quae ex Deo in Deum exstitit, non quae non <emph>142</emph> 
erant tenet, sed quae Dei manebant et manent, obtinuit
veritate nascendi. Non ergo qui erat natus
est; sed ex his atque in his, quae Dei erant, Deus natus
exstitit. Omnis igitur hic superior haereticae fraudulentiae
sermo hanc viam impiissimae doctrinae suae
praeparavit: ut Unigenitum Deum negatura, tamquam
ratione veritatis ante praemissa, ex nihilo potiusquam
<pb n="0168A"/>
ex Deo natum praedicaret, nativitatem ejus ad creationis
referens de non exstantibus voluntatem.</p>
        </div3>
<div3>
          <head>14.</head>
          <p>
 <hi>Qua arte Filium ex nihilo innuant.</hi> --Denique
post multa ad id tamquam ex praeparato sibi aditu
prorupit dicens: Filius autem sine tempore editus et
ante saecula creatus et fundatus, non fuit antequam
nasceretur. Temperavit se, quantum putat, haereticus
sermo et ad impietatis confirmationem, et ad
calumniae, si quaestio intenderetur, excusationem,
dicens: <hi>non erat antequam nasceretur:</hi> ut in eo quod
non fuit antequam nascitur, naturam ei subsistentis
originis denegaret, et coepisset esse de nihilo,
cui ante nativitatem suam existens non daretur auctoritas:
tum porro si irreligiose hoc dictum existimaretur,
adesset ei prompta defensio, quia nasci
<pb n="0168B"/>
qui erat non potuit; neque qui antea esset, nascendi
causam per quam esset habuisset; cum nativitas
ad id proficiat, ut subsistat esse qui nascitur. O stulte
atque impie, quis nativitatem exspectet in eo, qui
sine nativitate subsistat? Aut quomodo qui est nasci
existimandus est, cum nativitas natura nascendi sit?
Sed subdole ad negandam ex Deo patre unigeniti Dei
nativitatem contendens, per id quod <hi>non fuit ante
quam nasceretur</hi> evadere voluisti; quod Deus, ex
quo Dei filius natus est, erat; maneretque Dei natura,
ex qua filius Deus nativitate subsistit. Si igitur ex
Deo natus est, manentis naturae confitenda nativitas
est; non ut Deus qui erat nasceretur, sed ut ex Deo
 qui erat Dei nativitas intelligeretur.
<pb n="0168C"/>
</p>
        </div3>
<div3>
          <head>15. </head>
          <p>
 <hi>Haeresis audax, sed imprudens. In quibus aegre,
in quibus facilius curetur.</hi> --Sed irreligiosos aestus suos
calor haereticus non continet; et per id quod ait, <hi>non
erat antequam nasceretur,</hi> id laborans, ut <emph>143</emph> de non
exstantibus nasceretur, id est, non a Deo patre in
Deum filium vera et perfecta nativitate natus esset,
in ipsa totius expositionis conclusione ad ultimum et
profanissimum irreligiosi furoris sui prorupit ardorem,
dicens:  « Si enim quod <hi>ex ipso,</hi> et quod <hi>ex
utero,</hi> et quod <hi>ex Patre exivi et veni,</hi> velut partem
 ejus unius substantiae, et quasi prolationem extendens
<pb n="0169A"/>
intelligitur; compositus erit Pater, et divisibilis,
et convertibilis, et corpus secundum illos,
et, quantum in ipsis est, consequentia corporis sustinens
sine corpore Deus. »  Gravis et multae difficultatis
labor esset veritatem religionis adversum falsitatis
impietatem tueri, si quantum audet impietas,
in tantum consuleret prudenter. Sed bene, quod
irreligiositatis voluntas ex inopia prudentiae est. Et
idcirco cum facilis sit adversum stultitiam responsio,
emendatio tamen difficilis stultorum est: per quam
primum et ratio intelligentiae non quaeritur, et deinceps
ab intelligente intimata non capitur. Sed si quos
timor Dei et intelligentiae ignoratio, non impietatis
voluntas per stultitiae sensum detinuerit in errore,
 spero ut ad emendationem proclives sint; cum impietatis
<pb n="0169B"/>
stultitiam absolute veritatis sit demonstratio
proditura.</p>
        </div3>
<div3>
          <head>16.</head>
          <p>
 <hi>Filius ut</hi> ex ipso <hi>Deo neque ipse qui Pater, neque
aliud, neque ex nihilo.</hi> --Dixistis, o stulti, qui et hodie
idem dicitis, nescientes in Deum sapere, si enim
quod <hi>ex ipso,</hi> et quod <hi>ex utero,</hi> et quod <hi>ex Pater exivi
et veni.</hi> Quaero a te, hoc totum dictum a Deo, anne
non dictum sit? Dictum utique est: et necesse est,
cum a Deo de se dictum sit, non aliter intelligendum
esse quam dictum est. De dictis suo loco, demonstratis
singulorum quorumque virtutibus, tractabimus.
Interim tamen uniuscujusque intelligentiam consulo,
quid existimet in eo, cum dictum sit <hi>ex ipso:</hi> utrumne
ex altero intelligendum sit, an ne ex nullo, an vero
ipse ille credendus sit? Ex altero non est: quia <hi>ex ipso</hi> 
<pb n="0169C"/>
est, id est (ita ut non), ne aliunde, praeter quam ex Deo
Deus sit. Ex nihilo non est: quia <hi>ex ipso</hi> est; demonstratur
enim natura unde nativitas est. Ipse non est:
quia ubi <hi>ex ipso</hi> est, nativitas filii refertur ex patre.
Deinde cum significatur <hi>ex utero,</hi> interrogo an credi
possit esse natus ex nihilo, cum nativitatis veritas
per corporalium efficientiarum nomina reveletur? Non
enim membris corporalibus consistens Deus, cum
generationem <emph>144</emph> Filii commemoraret, ait: <hi>Ex
utero ante luciferum genui te <note>(Ps. CIX, 3)</note>
          </hi>; sed inenarrabilem
illam unigeniti ex se filii nativitatem ex
divinitatis suae veritate confirmans, ad intelligentiae,
fidem locutus est; ut de divinis suis rebus, secundum
humanam naturam, humanae naturae sensum ad fidei
scientiam erudiret: ut cum ait <hi>ex utero,</hi> non ex nihilo
<pb n="0169D"/>
creatio substitisse, sed ex se Unigeniti sui naturalis
<pb n="0170A"/>
nativitas doceretur. Postremo quod dixit: <hi>Ex
Patre exivi, et veni <note>(Job. XVI, 27)</note>
          </hi>, utrum ambiguitatem
reliquerit, quin intelligeretur non aliunde quam
ex Patre esse quod Deus est? Ex Patre enim exiens,
neque aliam nativitatis habuit naturam, neque nullam:
sed eum sibi testatur auctorem, ex quo se profitetur
exisse. De his autem demonstrandis atque intelligendis
posterior mihi sermo est.</p>
        </div3>
<div3>
          <head>17.</head>
          <p>
 <hi>Deo de se non credere nefas.</hi> --Interim tamen
hoc videamus, qua hominis fiducia intelligenda de
Deo inhibentur, quae quod a Deo de se dicta sint non
negantur. O gravissimum humanae stultitiae atque insolentiae
dedecus, professionis suae de se Deum non
modo arguere non credendo, sed emendando damnare;
et illud ineffabile in eo naturae suae virtutisque
<pb n="0170B"/>
secretum, humanis contaminare et impugnare doctrinis,
et haec audere loqui: Si, inquit, ex Deo
est Filius, demutabilis et corporeus Deus est, qui
ex se protulerit vel extenderit, quod sibi esset in
filium! Quid sollicitus es, ne demutabilis Deus sit?
Nos nativitatem confitemur, nos unigenitum praedicamus
ex Deo docti: tu, ne nativitas maneat, ne unigenitus
Deus in Ecclesiae fide sit, naturam indemutabilis
Dei quae nec extendi nec protendi possit opponis.
Afferrem tibi, infelix error, etiam ex rebus
mundi quarumdam naturarum quae gignuntur exemplum,
ne nativitatem protensionem existimares, ne
nascentium naturas detrimenta crederes esse gignentium,
ut etiam multa sine corporali admixtione ex
viventibus in viventes animas gignerentur: nisi nefas
<pb n="0170C"/>
esset, Deo de se non credidisse; et ultimi furoris
vesania judicaretur, adimere auctoritatem ad fidem,
cui venerationem profitearis ad vitam. Si enim non
nisi per eum vita est, quomodo non per eum fides
vitae est? Fides autem vitae quomodo in eo est, qui
sibi de se testis infidelis habeatur? <emph>145</emph>
</p>
        </div3>
<div3>
          <head>18.</head>
          <p>
 <hi>Filii nuncupationes qui ab haereticis intellectae.</hi> 
--Usurpas enim, impiissime haeretice, nativitatem
Filii ad creationis voluntatem; ut non ex Deo
natus sit, sed volente eo qui creavit, ex creatione
substiterit. Et tecum idcirco non Deus est, quia manente
Deo uno, non teneat Filius originis suae in nativitate
naturam; sed in substantiam alteram conditio,
ipse tamquam unigenitus conditionibus et facturis
caeteris praestantior sit: substitutus tamen, ut
<pb n="0170D"/>
creationis indultae sibi habeat substitutionem, non
<pb n="0171A"/>
Dei attulerit ex generatione naturam; et natum dicas,
quod substitit ex nihilo: filium autem idcirco nuncupes,
non quia ex Deo natus est, sed quia per Deum
creatus est; quia et homines religiosos appellatione
hujus nominis dignos a Deo habitos memineris: tum
porro ei non alia conditione Dei nomen indulgeas,
quam ea qua dictum sit: <hi>Ego dixi, dii estis: et
filii Altissimi omnes <note>(Psal. LXXXI, 6)</note>
          </hi>, ut utatur dignatione
in vocabulo nuncupantis, non naturae in
nomine veritate; sitque tecum ex adoptione filius,
deus ex nuncupatione, unigenitus ex privilegio,
primogenitus ex ordine, totus creatio, ex
nullo Deus; quia generatio ejus non naturalis ex Deo
nativitas sit, sed substantia creaturae.</p>
        </div3>
<div3>
          <head>19.</head>
          <p>
 <hi>Quid Scripturis de Deo edoctus sit Hilarius.</hi> --
<pb n="0171B"/>Ac primum orata a te impatientissimi doloris mei
venia, loqui me apud te, omnipotens Deus, patere, et
me terram ac cinerem, charitatis tamen tuae religione
devinctum, liberum in haec verba permitte. Ego infelix
nihil antea fui, et vitae sensu expers, sine
mei intelligentia, eo quod sum carebam. Sed misericordia
tua ad vivendum mihi causa est: et non ambigo,
quin tu bonus bonum mihi statueris esse
quod natus sum. Neque enim, qui mei non eges, ad
mali me originem inchoasses. Sed cum me in vitam
animatum, rationis quoque intelligentem praestitisses;
ad cognitionem me tui sacris, ut arbitror, per
servos tuos Moysen et prophetas voluminibus erudisti,
ex <emph>146</emph> quibus te non in solitudine tua venerandum
prodidisti. Cognovi tecum illic Deum, non
<pb n="0171C"/>
alterum in natura, sed in sacramento substantiae tuae
unum. Cognovi te in Deo Deum, non ex permixtione
confusum, sed ex virtute naturae, dum quod tu
Deus es, in eo qui ex te est, inesses: non ut idem
tu esses, et inesses; sed inesse te in eo, qui ex te
esset, perfectae nativitatis veritas edoceret. Hoc mihi
<pb n="0172A"/>
rursum evangelicae atque apostolicae voces loquuntur,
et ex ipso sacro Unigeniti tui ore condita in libros
<note>( <hi>al.</hi> in libris)</note> verba testantur, Filium tuum ex
te ingenito Deo unigenitum Deum, hominem ex
Virgine ad mysterium salutis meae natum: in quo te
generationis ex te veritas contineret, et quem in te
manentis ex te nativitatis natura retineret.</p>
        </div3>
<div3>
          <head>20.</head>
          <p>
 <hi>Eorum quibus credidit commendatio.</hi> --In quod
me, oro, profundum desperati reditus mersisti? Haec
enim ego ita didici, ita credidi, et ita confirmatae
mentis fide teneo, ne aut possim credere aliter,
aut velim. Quid me miserum de te fefellisti, et infelicem
carnem atque animam alienae a te cognitionis
doctrina perdidisti? Decepit me post rubri maris divisionem
gloria descendentis de monte Moysi, et omnia
<pb n="0172B"/>
tecum arcanorum coelestium secreta cernentis <hi>(Exodi XXXIV, 29)</hi>.
Huic ego de te verbis tuis credidi.
Perdidit me repertus secundum cor tuum David <note>(Act. XIII, 22)</note>,
et dignus Salomon divinae sapientiae
munere <note>(III Reg. III, 12)</note>, et viso Domino Sabaoth
Esaias praedicans <note>(Esa. VI, 1)</note>, et ante conformationem
santificatus in utero Jeremias eradicandarum et plantandarum
gentium prophetes <note>(Jerem. I, 5)</note>, et mysterii
resurrectionis Ezechiel testis <note>(Ezech. XXXVII)</note>, et
vir desideriorum Daniel temporum conscius <note>(Dan. IX,
23)</note>, et prophetarum consecratus chorus, et omne
praedicationis evangelicae sacramentum, electus ex
publicano Matthaeus in Apostolum, et ex familiaritate
Domini revelatione coelestium mysteriorum dignus
Joannes <note>(Matth. XVI, 18)</note>, et post sacramenti confessionem
<pb n="0172C"/>
beatus Simon <emph>147</emph> aedificationi Ecclesiae
subjacens et claves regni coelestis accipiens, et reliqui
omnes sancto Spiritu praedicantes, et ex persecutore
apostolus vas electionis tuae Paulus <note>(Act. IX,
15)</note>, in profundo maris vivens <note>(II Cor. XI, 25)</note>, in
coelo tertio homo <note>(Ibid. XII, 2)</note>, in paradiso ante
<pb n="0173A"/>
martyrium, in martyrio perfectae fidei consummata
libatio <note>(II Tim. IV, 6 et 7)</note>.</p>
        </div3>
<div3>
          <head>21.</head>
          <p>
 <hi>Quam firma illius de Filii cum Patre aequalitate
fides; et unde firma.</hi> --Ab his ego quae teneo edoctus
sum, his immedicabiliter imbutus sum. Et ignosce,
omnipotens Deus, quia in his nec emendari possum,
et commori possum. Tarde mihi hos impiissimos,
quantum ego arbitror, doctores aetas hujus nunc saeculi
protulit. Sero hos habuit fides mea, quam tu
erudisti, magistros. Inauditis ego his nominibus
in te ita credidi, per te ita renatus sum; et exinde
tuus ita sum. Omnipotentem te scio, nec consciae
tibi tantum atque ipsi Unigenito tuo nativitatis inenarrandae
exspecto rationem. Impossibile enim tibi
nihil est, et genitum a te filium omnipotentiae tuae
<pb n="0173B"/>
virtute non ambigo. Ambigens enim, jam omnipotentem
te negabo. Bonum te etiam ex nativitate mea
didici: atque ob id non invidum te bonorum tuorum
in Unigeniti tui nativitate esse confido. Credo enim,
quod quae tua sunt, ejus sint; et quae ejus sunt, tua
sint. Sapientem te mihi etiam ipsa mundi creatio prodidit:
Sapientiam te tuam, non dissimilem, ex
te genuisse mihi conscius sum.  Vere et unus
mihi Deus es: sed non aliud in eo, qui ex te Deo
est, credam inesse, quam tuum est. Et in eo me
judica, si mihi crimen est, nimium me per Filium
tuum et legi, et prophetis, et apostolis credidisse.</p>
        </div3>
<div3>
          <head>22.</head>
          <p>
 <hi>Christus si verus Dei filius, est quoque verus
Deus. Vere Dei filium eum esse multis modis notum
est.</hi> --Sed cesset sermo temerarius, et ex his, in quae
<pb n="0173C"/>
demonstrandae stultitiae haereticae necessitate proruperat,
in reddendae potius rationis ministerium decedat:
ut si qui adhuc salvi esse possunt, ad
fidem teneant evangelicae doctrinae atque apostolicae
iter, ac verum Dei filium non ex adoptione, sed ex
natura intelligant. Hunc enim responsionis nostrae
esse ordinem convenit: ut primum Dei filium esse
doceamus: ut natura in eo divinitatis, per quod filius
est, absoluta sit. Id enim maxime haeresis, de
<pb n="0174A"/>
qua nunc agitur, elaborat, ne Dominus noster <emph>148</emph> 
Jesus Christus vere Dei filius Deus verus sit. Vere Dei
filium unigenitum Deum Dominum nostrum Jesum
Christum esse ac doceri, multis modis cognitum est,
dum de eo testatur Pater, dum de se ipse profitetur,
dum apostoli praedicant, dum religiosi credunt, dum
daemones confitentur, dum Judaei negant, dum gentes
in passione cognoscunt. Neque enim ex communione
nuncupationis est, quod de proprietatis fide
dicitur. Et cum omnia, quae Christus Dominus aut
egit aut docuit, ultra omnia eorum sint qui filii nuncupantur;
et in iis omnibus, quae praecipua sint
Christi, hoc vel potissimum doceatur esse, quod Dei
filius est: non est in eo filii ex generali familiaritate
cognomen.
<pb n="0174B"/>
</p>
        </div3>
<div3>
          <head>23. </head>
          <p>
 <hi>Non adoptivum, sed proprium esse Pater testatur.</hi> --Non contamino veritatis fidem, ut hoc verbis
meis adstruam. Loquatur, ut saepe solitus est, de
Unigenito suo Pater, ne sub consummandi baptismi
sacramento Jesus Christus ignorabilis possit esse per
corpus: <hi>Hic est filius meus dilectus, in quo complacui <note>(Matth. III, 17)</note>
          </hi>.
Rogo in quo veritas deperit, et
in quo infirma fides professionis est? Non annuntiatus
per angelum de sancto Spiritu partus ex virgine,
non index Magis stella, nec adorati in cunis honor,
nec baptizandi sub Baptistae professione virtus
satis esse ad demonstrationem majestatis existimantur:
Pater de coelo loquitur, et ita loquitur: <hi>Hic est
filius meus.</hi> Quid sibi vult non cognominum, sed pronominum
fides? Cognomina enim nominibus adduntur,
<pb n="0174C"/>
pronomina vero obtinent in se nominum virtutem.
Proprietatis autem significatio est, ubi et <hi>hic est</hi> 
dictum esse auditur, et <hi>meus est.</hi> Et intellige quae sit
veritas et ratio dictorum. Legeras: <hi>Filios genui, et
exaltavi <note>(Esai. I, 2)</note>
          </hi>: sed non legeras, filios meos:
genuerat enim eos sibi per divisionem gentium, et
plebem haereditatis in filios. Ne igitur per communionem
adoptivae haereditatis cognomentum filii unigenito
Deo adderetur, naturae veritas per significationem
<pb n="0175A"/>
proprietatis ostensa est. Assignetur sane hoc
communionis in Christo nomen, ut filius sit, si de
quoquam dictum reperietur: <hi>Hic est filius meus.</hi> Sin
vero proprium ac singulare ei est: <hi>Hic est filius meus;</hi> 
quid calumniam <emph>149</emph> Deo patri professae de filio proprietatis
afferimus? Anne tibi in eo, quod dicitur <hi>hic
est,</hi> non hoc significari videtur: Alios quidem cognominatos
ab eo in filios, sed hic filius meus est; donavi
adoptionis plurimis nomen, sed iste mihi filius est:
ne quaeras alium, ne non hunc esse credas; hunc ego
tamquam digito indice ac verbi significatione contingo,
qua dico et <hi>meus est,</hi> et <hi>hic est,</hi> et <hi>filius est?</hi> 
Quid post haec intelligentiae poterit esse, ne non esse
credatur? Et haec quidem paternae vocis significatio
 ea fuit, ne qui ad implendam omnem justitiam
<pb n="0175B"/>
baptizandus esset, quid esset ignoraretur: sed ut qui
ad sacramentum salutis nostrae homo cernebatur,
Dei voce Dei filius nosceretur.</p>
        </div3>
<div3>
          <head>24.</head>
          <p>
 <hi>Idem denuo declarat. Filii dictis auctoritatem
praestat.</hi> --Et quia in fidei hujus confessione credentium
vita esset (non enim alia aeternitatis vita
est, nisi Jesum Christum unigenitum Deum sciamus
esse Dei filium); vox e coelis rursum ab Apostolis
iteratae hujus significationis auditur; ut id firmius
crederetur ad vitam, quod non credidisse mors
esset. Namque cum Dominus in monte majestatis
suae habitu constitisset, Moyse atque Elia assistentibus,
et ad visionis ac vocis fidem tribus columnis ecclesiarum
testibus assumptis, haec vox paterna de
coelo est: <hi>Hic est filius meus dilectus, in quo complacui,
hunc audite <note>(Matth. XVII, 5)</note>
          </hi>. Non ad confirmationem
<pb n="0175C"/>
honoris claritas conspecta satis fuerat; voce
designatur: <hi>Hic filius meus est.</hi> Apostoli gloriam Dei
non ferunt, et mortales oculi hebetantur ad visum,
et consternata ad metum Petri et Jacobi et Joannis
<pb n="0176A"/>
fides concidit: adest tamen auctoritatis paternae professio,
et filius hic per proprietatem significantis
ostenditur. Neque solum veritas filii per hoc, quod
et <hi>hic</hi> et <hi>meus est,</hi> intimatur; sed additur, <hi>Hunc audite.</hi> 
Testimonium quidem Patris e coelo est: sed testimonium <emph>150</emph> 
 Filii confirmatur in terra, nam audiendus
ostenditur. Et quamquam ambiguitas per professionem
paternam non relinquatur, tamen et Filii
de se professio credenda decernitur, et eo usque
veritas in eo filii docetur, ut paternae vocis confirmatio
  audiendi a nobis postulet obsequelam.
Igitur quia paternae voluntatis haec vox est, ut Filius
audiatur; audiamus Filium de se quid sit ipse profitentem.</p>
        </div3>
<div3>
          <head>25.</head>
          <p>
 <hi>Christus et Deum sibi patrem et se Filium ejus
<pb n="0176B"/>
merito nuncupat.</hi> --Neminem autem tam alienum a
communi sensu existimo esse, ut cum in omnibus
Evangeliorum libris ex professione Filii assumptionem
corporeae humilitatis intelligat, cum ait: <hi>Pater,
clarifica me <note>(Joan., XVII, 5)</note>
          </hi>; et rursum frequentissime: <hi>Videbitis Filium hominis 
 <note>(Matth., XXVI, 64)</note>
          </hi>;
et illud: <hi>Pater major me est <note>(Joan., XIV, 28)</note>
          </hi>; sed
et hoc: <hi>Nunc anima mea turbata est valde <note>(Joan., XII,
27)</note>
          </hi>; vel etiam hoc: <hi>Deus, Deus meus, quare me
dereliquisti <note>(Matth., XXVII, 46)</note>
          </hi>? et multa alia istius
modi, de quibus suo ordine erit sermo: tamen in
hac tam assidua humilitatis contestatione insolentiae
eum arguat, quod sibi patrem Deum dicat, cum ait: <hi>Omnis plantatio, quam non plantavit pater meus,
eradicabitur 
 <note>(Matth., XV, 13)</note>
          </hi>; vel illud: <hi>Domum patris
mei domum fecistis negotiationis <note>(Joan., II, 16)</note>
          </hi>;
<pb n="0176C"/>
 et ubicumque semper patrem sibi Deum nominat,
temerariae praesumptionis potius sit, quam confidentis
naturae, quae conscia nativitatis suae teneat
veritatis nomen in patre. Humilitatis igitur professio
<pb n="0177A"/>
frequens non habet hoc insolentiae vitium, ut sibi
aliena vendicet, et non sua defendat, et proprie
Deo coaequanda praesumat. Nec pari temeritate, qua
patrem nuncupat, se quoque filium profiteatur dicens: <hi>Nec enim misit Deus filium suum in hunc mundum,
ut judicet mundum, sed ut salvus fiat mundus per
eum 
 <note>(Joan., III, 17)</note>
          </hi>; vel iterum: <hi>Tu credis in filium
Dei <note>(Joan., IX, 35)</note>
          </hi>? Quid nunc agimus, concedentes
tantum Jesu Christo nomen adoptionis? per quod
et in patre sibi <emph>151</emph> Deo nuncupando temerariae
eum arguimus praesumptionis. Paterna de coelo vox
est: <hi>Hunc audite <note>(Matth., XVII, 5)</note>
          </hi>. Audio: <hi>Pater, gratias
ago tibi <note>(Joan., II, 41)</note>
          </hi>: audio, <hi>Dicitis quia blasphemavi,
quoniam dixi, Filius Dei sum <note>(Joan., X, 36)</note>
          </hi>:
si non credo nominibus, si naturam vocabulis
<pb n="0177B"/>
non intelligo, qui credendum et intelligendum sit
quaero. Non mihi relinquitur alia suspicio. Auctoritas
paterna de coelo est: <hi>Hic est filius meus.</hi> Professio
filii de se est : <hi>Domum patris mei,</hi> et <hi>Pater
meus.</hi> Professio nominis salus est, cum interrogatio
fidem postulat, dicens: <hi>Tu credis in filium Dei <note>(Joan., IX, 14)</note>
          </hi>?
Proprietatis nomina sequuntur,
ubi <hi>meus</hi> est. Tibi quaero, haeretice, unde alia praesumptio
sit. Adimis Patri fidem, filio professionem,
nominibus naturam: vim verbis Dei affers, ne sint
quod enuntiant. Impietatis tuae sola impudentia est,
ut mentitum de se Deum arguas.</p>
        </div3>
<div3>
          <head>26.</head>
          <p>
 <hi>Proprietates filii ad nomen adjectae. Opera testantur
filium eum esse.</hi> --Quamquam igitur sola simplex
confessio naturae nomina ostendat, ut de quo
<pb n="0177C"/>
dictum est: <hi>Hic est filius meus,</hi> et ad quem dictum
est, <hi>Pater meus,</hi> hoc sint quod nuncupantur: tamen
ne aut adoptionis in Filio nomen sit, aut honoris in
Patre: videamus quae proprietates per Filium ad
filii nomen adjectae sint. Ait: <hi>Omnia mihi tradita sunt
a Patre meo, et nemo novit Filium nisi Pater, neque
Patrem quis novit nisi Filius, et cui voluerit Filius revelare <note>(Matth. II, 27)</note>
          </hi>.
Ad id quod dictum est: <hi>Hic
est filius meus,</hi> et <hi>Pater meus,</hi> utrumne sibi convenit: <hi>Nemo novit Filium nisi pater, neque Patrem quis novit
nisi Filius?</hi> 
 Non enim nisi per mutuam testificationem
cognosci vel per Patrem Filius, vel per Filium
Pater potuit. Vox e coelis est: sermo etiam Filii
<pb n="0178A"/>
est. Tam ignorabilis est Filius, quam et Pater. Omnia
ei tradita sunt: et in omnibus nihil intelligitur
exceptum. Si potestas exaequata est, si secretum
cognitionis aequale est, si natura in nominibus est:
quaero quomodo quod vocantur non sunt, quorum
et vis in potestate, et difficultas in cognitione
non differt. Non fallit itaque in vocabulis Deus, nec
se aut Pater mentitur, aut Filius: et accipe quam
in his fides nominum sit. <emph>152</emph>
</p>
        </div3>
<div3>
          <head>27.</head>
          <p>
 <hi>Opera testantur filium eum esse. Nil aliud
asserit Patris testimonium. Christus a filiis adoptivis
secernitur.</hi> --Ait enim: <hi>Opera enim quae dedit mihi
Pater, ut perficiam ea, ipsa opera quae facio, testimonium
perhibent de me, quoniam Pater misit me: et
qui misit me Pater, ipse testificatus est de me (Joan., V,
<pb n="0178B"/>
36 et 37)</hi>. Unigenitus Deus non nominis tantum testimonio,
sed etiam virtutis, docet se esse filium:
opera enim ejus, quae facit, testantur a Patre se missum.
Quaero, quam rem opera testentur? Missum
namque esse. Itaque et Filii obedientia et paterna
auctoritas docetur in misso, dum alterius opera esse
non possunt quae facit, nisi ejus qui missus a Patre
sit. Sed opera non sufficiunt incredibilibus
ad testimonium, quod se Pater miserit. Sequitur
namque: <hi>Et qui misit me Pater, ipse testificatus est
de me; neque vocem ejus audistis, neque figuram ejus
vidistis <note>(Joan., V, 37)</note>
          </hi>. Quaero quod testimonium Patris
 de eo fuerit. Evolve evangelica volumina, et
totum eorum opus recense. Da testimonium Patris,
praeter quam quod auditum est: <hi>Hic est filius meus
<pb n="0178C"/>
dilectus, in quo complacui <note>(Matth., III, 17)</note>
          </hi>, et: <hi>Tu es
filius meus <note>(Marc., I, 11)</note>
          </hi>. Hoc Joannes licet non ignarus
audivit, tamen ad doctrinam nostram paternae
vocis testimonium mittitur: nec hoc sufficit. Joannes
quidem in deserto dignus hac voce est, sed et
apostoli non fuerunt hujus testimonii auctoritate
privandi. Eadem de coelo ad eos vox adest: sed accipiunt
plus Joanne. Joannes enim jam ab utero prophetans
non eguit hac voce: <hi>Hunc audite.</hi> Audiam
plane: nec quemquam praeter hunc audiam, nisi
eum qui audierit ut doceret. Si nullum aliud Patris
de Filio testimonium exstat in libris, quam quod hic
filius suus sit: testimonii hujus veritas est, ut opera
<pb n="0179A"/>
ipsa Patris, quae gerit, veritatem testimonii hujus affirment.
Quid infertur hodie calumniae, ut adoptio nominis
sit, ut mendax Deus sit, ut nomina inania sint? Testatus
est Pater de Filio, operibus suis Filius testimonio
se Patris exaequat: cur non videatur esse in eo, id
est filii veritas quae dicitur et probatur? Non est
per Deum patrem filii nomen in Christo ex adoptione
bonitatis: neque sanctitate meruit hoc nomen,
sicut plures post confessionem <emph>153</emph> fidei Dei filii
sunt. Proprietatis enim in his significatio nulla est:
nominis namque tantum, ut Deo dignum est, indulta
dignatio est. Aliud est <hi>hic est,</hi> et <hi>hic meus est,</hi> et <hi>hunc audite:</hi> 
 in hoc veritas est, natura est, fides est.</p>
        </div3>
<div3>
          <head>28.</head>
          <p>
 <hi>Filii a Deo nativitas, et adventus ad nos ostenditur.
Qui solus novit Patrem quia ab eo est, creatus
<pb n="0179B"/>
non est.</hi> --Nec sane quidquam de se minus Filius hac
 paternae significationis proprietate testatur. Ut
enim in eo quod ait Pater, <hi>Hic est filius meus,</hi> naturae
demonstratio est, et in eo quod subjecit, <hi>Hunc audite,</hi> 
sacramenti et fidei, ob quam e coelis venit, auditio
est, cum eum ad salutarem confessionis doctrinam
admonemur audire: ita in eo Filius et nativitatis
veritatem docuit et adventus, dicens: <hi>Neque
me scitis, neque unde sim nostis: nec enim a me veni,
sed est verax qui misit me, quem vos nescitis; sed ego
novi eum, quoniam ab eo sum, et ipse me misit <note>(Joan.
VII, 28 et 29)</note>
          </hi>. Patrem nemo novit, et frequens hinc
professio Filii est <note>(Matth. XI, 27)</note>. Idcirco autem soli
sibi esse cognitum dicit, quia ab eo sit. Quaero autem
utrum id, quod ab eo est, opus in eo creationis
an naturam generationis ostendat. Si opus creationis
<pb n="0179C"/>
est, universa quoque, quae creantur, a Deo sunt. Et
quomodo Patrem non universa noverunt, cum Filius
<pb n="0180A"/>
eum idcirco, quia ab eo est, non nesciat? Quod si
creatus potius, quam natus, videbitur in eo quod a
Deo est; cum a Deo cuncta sint, quomodo non
cum caeteris Patrem quae ab eo sunt ignorat? Sin vero
idcirco ei, quia ab eo sit, cum nosse sit proprium;
quomodo non hoc ei, quod ab eo est, erit proprium?
scilicet ut verus filius ex natura sit Dei; cum idcirco
Deum solus noverit, quia solus ab eo sit. Habes igitur
proprietatem cognitionis de proprietate generationis:
et quod ab eo est, non creaturae in eo virtutem
(nam omnia ad eo per virtutem creationis exsistunt),
sed nativitatis veritatem ( <hi>supple,</hi> habes),
per quam solus Patrem novit, <emph>154</emph> cum caetera eum
quae ab eo sunt ignorent.</p>
        </div3>
<div3>
          <head>29.</head>
          <p>
 <hi>Illud</hi> ab eo sum, <hi>referri nequit ad carnem. Neque
<pb n="0180B"/>
est creatus qui nescitur unde sit.</hi> --Tamen ne forte id
quod ab eo est, ad adventus sui tempus haeresis
invaderet, continuo subjecit: <hi>Quoniam ab eo sum, et
ipse me misit.</hi> Tenuit ordinem evangelici sacramenti,
natum se professus et missum: ut et quis esset, et
unde esset, secundum superiorem sententiam nasceretur.
Neque enim id ipsum est <hi>ab eo sum, et ipse me
misit:</hi> sicuti non idem est <hi>neque me scitis, neque
unde sim nostis.</hi> Numquid non omnis homo in carne
licet natus, secundum sensum communis opinionis
ex Deo est? Et quomodo negat, ab his vel se ipsum,
vel unde ipse sit sciri: nisi id unde est, ad naturae
suae referret auctorem? qui idcirco ignorabilis esset,
quia ipse esse filius Dei ignoraretur. Discute, infelix,
stultitia quid illud sit: <hi>Neque me scitis, neque
unde sim nostis.</hi> Omnia utique ex nihilo, et usque
<pb n="0180C"/>
adeo ex nihilo, ut etiam unigenitum Deum ex nihilo
substitisse sisausa mentiri. Quid ergo est, quod
<pb n="0181A"/>
impii et Christum nesciunt, et unde sit nesciunt?
Nam id, quod unde sit ignoratur, naturam ex
qua est, dum unde sit nescitur, ostendit. Ignorari
enim unde sit non potest, quiquid substitit ex nihilo:
quia hoc ipsum, quod non ignoratur ex nihilo,
ignorationem ejus unde sit non habet. Non ex se est
autem ille qui venit; sed qui misit eum verax est,
quem impii nesciunt. Jam ergo ille qui misit, ipse
est qui misisse ignoratur. Ab eo ergo, qui misit, est
ille qui missus est: et ab eo est unde esse nescitur;
et ob hoc qui sit ipse nescitur, dum ignoratur a quo
sit. Non novit Christum, qui unde Christus sit nescit;
nec filium confitetur, qui negat natum; nec natum
intelligit, qui putavit ex nihilo. Ex nihilo autem
usque adeo non est, ut impii unde sit nesciant.
<pb n="0181B"/>
</p>
        </div3>
<div3>
          <head>30. </head>
          <p>
 <hi>Deus iis solis est pater qui filium colunt, non ut
adoptivum. Exire ex Deo quid sit. Filii diligendi causa,
ratio nascendi.</hi> --Nesciunt plane, nesciunt, qui naturam
nomini adimunt, qui nescientes non <emph>155</emph> 
amant scire. Et audiant Filium scientiae hujus ignorationem
impiis ex exprobrantem, tum cum sibi patrem
Deum Judaei dicerent; ait enim: <hi>Si Deus pater vester
esset, diligeretis utique me; ego enim a Deo exivi,
et veni: nec a me veni, sed ille me misit <note>(Joan. VIII,
42)</note>
          </hi>. Religiosi nominis assumptionem Dei filius in his
qui se Dei filium confitentes patrem sibi Deum
dicerent, non improbavit; sed temerariam Judaeorum
usurpationem, patrem sibi Deum praesumentium,
per id quod se non diligerent, objurgat: <hi>Si Deus pater
vester esset, diligeretis utique me; ego enim a Deo
<pb n="0181C"/>
exivi.</hi> Omnibus, quibus per fidem Deus pater est,
per eam fidem pater est, qua Jesum Christum Dei filium
confitemur. Confiteri autem filium secundum
generale sanctorum nomen, quid habet fidei, ut dicamus,
Unus ex filiis est? Sed numquid et caeteri in
hac creaturae suae infirmitate non filii sunt? In quo
ergo filium Dei Jesum Christum fides confessa praecellit,
cum ei secundum filios, filii non natura,
sed nomen sit? Christum perfidia ista non diligit,
nec haec impia professio pie sibi assumit Deum patrem:
quia si sibi pater Deus esset, Christum ob id diligerent,
quia exisset ex Deo. Exisse ex Deo quid sit requiro.
Non utique dici potest, id ipsum esse a Deo exisse
 , quod et venisse; nam utrumque significat: <hi>Quoniam
<pb n="0181D"/>
a Deo exivi, et veni.</hi> Et ostendens quid esset <hi>a
<pb n="0182A"/>
Deo exivi,</hi> et quid esset <hi>et veni:</hi> continuo subjecit, <hi>Nec enim a me veni, sed ille me misit.</hi> 
 Non se sibi
esse originem docuit, cum ait: <hi>Nec enim a me veni,</hi> 
et ( <hi>supple,</hi> cum) rursum ex Deo se exisse, et ab eo
missum esse testatur. Sed cum ab iis, qui sibi Deum
patrem dicerent, idcirco se diligendum ait, quia ex
Deo exisset; causam dilectionis ex causa docuit esse
nascendi. Exisse enim ad incorporalis nativitatis retulit
nomen: quia religio profitendi sibi patrem
Deum, ex dilectione Christi qui ex eo genitus est sit
merenda. Nam cum ait: <hi>Qui me odit, et patrem meum
odit <note>(Joan. XV, 23)</note>
          </hi>: <hi>meum</hi> cum ait, communionem
nominis ( <hi>supple,</hi> cum aliis) per significationem proprietatis
exclusit. Caeterum profitentem sibi patrem
Deum, et se non diligentem, in paterni nominis
<pb n="0182B"/>
usurpatione condemnat: <emph>156</emph> quia qui se odit,
oderit et Patrem; nec in Deum patrem sit religiosus,
qui non diligat Filium; cum diligendi Filii non
alia causa sit, quam quod ex Deo sit. Ex Deo igitur
Filius est, non adventu, sed nativitate: et dilectio
in Patrem hic erit omnis, si Filius ex eo
esse credatur.</p>
        </div3>
<div3>
          <head>31.</head>
          <p>
 <hi>Perfectae de Filio fidei meritum. Qui et nativitatem
ex Patre et adventum ad nos distinguat.</hi> --Testatur
hoc Dominus dicens: <hi>Non dicam vobis, quoniam
ego rogabo Patrem pro vobis: ipse enim Pater amat
vos, quoniam vos me amatis, et creditis quoniam ego a
Deo exivi, et a Patre veni in hunc mundum <note>(Joan. XVI,
27 et 28)</note>
          </hi>. Caret apud Patrem intercessionis necessitate
perfecta de Filio fides, quae quod a Deo exierit credat
<pb n="0182C"/>
atque amet: et per se ipsa jam et audiri meretur
et amari, natum ex Deo Filium missumque confessa.
Nativitas itaque ejus et adventus ostenditur cum
absolutissima significandae proprietatis veritate. <hi>A
Deo,</hi> ait, <hi>exivi;</hi> ne in eo alia quam nativitatis natura
esse existimaretur; cum exire a Deo, id est, ex nativitate
subsistere, quid aliud quam Deus posset? <hi>Et a Patre,</hi> 
 inquit, <hi>veni in hunc mundum.</hi> Ut exitio illa
a Deo nativitas significata esse intelligeretur ex Patre,
a Patre se in hunc mundum professus est venisse.
Alterum itaque in dispensatione, alterum in natura
est. Nec patitur exitionem adventum existimari, cum
post exitionem a Deo, adventum commemoret a Patre.
A Patre enim venisse, et ex Deo exisse, non est
<pb n="0182D"/>
significationis ejusdem: et quantum interest nasci,
<pb n="0183A"/>
et adesse, tantum a se uterque sermo discernitur.
Cum aliud sit a Deo in substantiam nativitatis
exisse, aliud est a Patre in hunc mundum ad consummanda
salutis nostrae sacramenta venisse.</p>
        </div3>
<div3>
          <head>32.</head>
          <p>
 <hi>Christus ab apostolis filius ex natura non ex
adoptione creditus.</hi> --Et quidem secundum propositae
a nobis responsionis ordinem opportunissimus
hic nobis locus est, ut tertio nunc doceamus filium
Dei Dominum nostrum Jesum Christum ab apostolis
creditum non ex nuncupatione, sed ex natura;
neque ex adoptione, sed ex nativitate. Quamquam
enim plures et maximae adhuc unigeniti de se Dei
exstent professiones, quibus generationis suae veritatem
sine levi saltem ementiendae licet calumniae
occasione testetur: tamen <emph>157</emph> quia neque legentium
<pb n="0183B"/>
onerandus est sensus coacervatis ad copiam
dictis, et cum jam nonnulla de proprietate nativitatis
ostensa sint, caetera omnia aliis erunt quaestionibus
reservanda. Nunc vero quia hic sermonis nostri
ordo institutus est, ut post Patris contestationem,
post Filii professionem, fide quoque Apostolorum
de vero et secundum nativitatem confitendo
Dei filio doceremur; videndum est, an in eo quod
ait Dominus, <hi>Ex Deo exivi,</hi> aliud in eo aliquid potius
quam naturam intellexerint nativitatis.</p>
        </div3>
<div3>
          <head>33.</head>
          <p>
 <hi>Quid sit quod primum credant eum a Deo exisse.</hi> 
--Post multas namque proverbiorum obscuritates,
quibus in parabolis locutus esset, quem jam antea
Christum sciebant annuntiatum a Moyse et prophetis,
confessum quoque a Nathanael et Dei filium et regem
<pb n="0183C"/>
Israel <note>(Joan. I, 49)</note>, objurgato etiam Philippo, cum
de Patre quaereret, cur per operum virtutem Patrem
in se esse et se in Patre inesse nesciret, cumque
se a Patre missum frequentibus dictis ante docuisset <note>(Joan. XIV, 9-12)</note>:
tamen cum profitentem
eum audissent se a Deo exisse, haec eorum responsio
fuit (connexus enim hic sibi sermo est): <hi>Dicunt
 ei discipuli ejus, Nunc palam loqueris, et proverbium
nullum dicis. Nunc ergo scimus quia nosti
omnia, et non habes necesse ut aliquis te interroget: in
<pb n="0184A"/>
hoc credimus quia a Deo existi <note>(Joan. XVI, 29)</note>
          </hi>. Quae,
rogo, haec verbi hujus admiratio est, quod se exisse
a Deo professus sit? Tanta et tam Deo propria vos,
o sancti et beati viri, et ob fidei vestrae meritum claves
 regni coelorum sortiti, et ligandi ac solvendi
in coelo et in terra jus adepti, gesta esse per Dominum
nostrum Jesum Christum Dei filium videratis: et ad
id, quod a Deo exisse se dixit, nunc primum vos veri
intelligentiam assequi protestamini? Videratis utique
nuptiales aquas, et easdem nuptiale vinum, et
naturae in naturam vel demutationem, vel profectum,
vel creationem <note>(Joan. II)</note>. Quinque etiam panes ad
cibum tantae multitudinis fregeratis, et satiatis omnibus
in plenitudinem duodecim cophinorum fragmenta
  panum creverant, et naturae parvitas
<pb n="0184B"/>
famem pellens profecerat in <emph>158</emph> ejusdem copiam
naturae <note>(Matth. XIV)</note>. Reviruisse manus aridas conspexeratis,
et in vocem mutorum linguas solutas, et
in cursum claudorum pedes alacres, et caecorum
oculos cernentes, et mortuorum vitas revertentes.
Foetens Lazarus constiterat ad vocem, et e sepulcro
vocatus, nullo intervallo vocis et vitae, citus fuerat
egressus, et adhuc odorem mortis in sensum narium
spiritu agente, ipse jam vivus adstiterat <note>(Joan. XI,
44)</note>.
Taceo de caeteris magnarum virtutum et divinarum
operationibus. Nunc ergo primum intelligitis
qui sit hic missus e coelis, postquam audistis: <hi>De
Patre exivi?</hi> Et hoc vobis primum jam sine proverbio
dictum est, et per naturae virtutem intelligitis verum
esse quod a Deo exivit, cum voluntatum vestrarum
<pb n="0184C"/>
cogitationes tacitus intuetur, cum de nullis
tamquam ignarus interrogat, cum omnium cognitor
est? Per haec enim omnia, quae virtute ac natura Dei
agit, a Deo exisse credendus est.</p>
        </div3>
<div3>
          <head>34.</head>
          <p>
 <hi>Prius noverant a Deo missum: sed nativitatis rationem
non acceperant.</hi> --Non hic sancti apostoli a Deo
exisse, id est, a Deo missum esse intellexerunt; nam
omni superiore sermone confitentem missum esse se
frequenter audierant: sed audientes a Deo exisse,
naturam in eo Dei ex operibus cernentes, naturae
<pb n="0185A"/>
 veritatem perid quod a Deo exiit recognoscunt, cum
dicunt: <hi>Nunc ergo scimus, quia nosti omnia, et non habes
necesse, ut aliquis te interroget: in hoc credimus
quod a Deo existi <note>(Joan. XVI, 29)</note>
          </hi>. Per id enim credunt,
quod a Deo exiit, per quod ea quae Dei sunt potest
atque agit. Non enim naturam Dei a Patre venisse,
sed a Deo exisse consummat. Denique hoc,
quod nunc primum audiunt, confirmatur ad fidem.
Nam cum Dominus utrumque dixisset: <hi>Ego a Deo
exivi, et a Patre veni in hunc mundum <note>(Ibid. 28)</note>
          </hi>;
nihil admirationis in eo habuerunt, quod frequenter
audierant, <hi>et a Patre veni in hunc mundum.</hi> Responsio
autem eorum, fidem et intelligentiam hujus dicti contestata
est, <hi>Ego a Deo exivi.</hi> Nam ad id tantum responsum
est, cum dicunt, <hi>In hoc credimus quoniam a
<pb n="0185B"/>
Deo existi;</hi> neque addunt, Et a Patre venisti in hunc
mundum. <emph>159</emph> Et cum alterum in professione, alterum
in silentio est; professionis causam dicti novitas
exegit, profitendi autem contestationem intelligentia
veritatis elicuit. Sciebant quidem eum omnia
ut Deum posse, sed nondum rationem nativitatis
acceperant: et qui sciebant a Deo missum, exisse
tamen a Deo nesciebant. Inenarrabilem illam et perfectam
Filii nativitatem per virtutem dicti istius intelligentes,
 nunc secum sine proverbiis profitentur
locutum.</p>
        </div3>
<div3>
          <head>35.</head>
          <p>
 <hi>Exitio quam apte Filii nativitatem enuntiet.</hi> --Non enim per consuetudinem humani partus Deus
ex Deo nascitur, neque per elementa originis nostrae
ut homo ex homine propellitur. Integra illa et perfecta
<pb n="0185C"/>
et incontaminata nativitas est, cujus a Deo exitio
potius quam partus est. Est enim unus ex uno.
Non est portio, non est defectio, non est deminutio,
non derivatio, non protensio, non passio; sed viventis
naturae ex vivente nativitas est. Deus ex Deo
exiens est, non creatura in Dei nomen electa; non ut
esset coepit ex nihilo, sed exiit a manente: et exiisse
significationem habet nativitatis, non habet inchoationis.
Non enim idem est substantiam coepisse,
et Deum exiisse de Deo. Et nativitatis hujus conscientia
licet non subjecta verbis sit, cum inenarrabilis
sit; habet tamen in doctrina Filii fidei securitatem,
a Deo se manifestantis exisse.
<pb n="0186A"/>
</p>
        </div3>
<div3>
          <head>36. </head>
          <p>
 <hi>Petrus filium Dei confessus rerum credidit. Tunc
primum eum agnovit Deum. Ubi didicerit.</hi> --Non est
evangelica et apostolica fides, filium Dei nomine potius
quam natura credidisse. Si enim adoptionis haec
nuncupatio est, et non idcirco filius est, quia exierit
a Deo; quaero unde beatus Simon Bar Jona est confessus, <hi>Tu es Christus filius Dei vivi 
 <note>(Matth. XVI, 16)</note>
          </hi>?
anne cum omnibus potestas sit per sacramentum regenerationis
 in filios Dei nasci? Si secundum hanc
nuncupationem filius Dei Christus est: interrogo quid
illud sit, quod Petro non caro neque sanguis revelavit,
sed Pater qui in coelis est <note>(Ibid. 17)</note>? Generalis professio
quid habet meriti? aut quae revelationis est gloria in publica
conscientia? Si ex adoptione filius est; unde haec
in Petro beata confessio est, hoc Filio deferenti quod
<pb n="0186B"/>
est commune sanctorum? Ultra humanam autem intelligentiam
se fides apostolica protendit. Audierat utique
frequenter, <hi>Qui recipit vos, me recipit: et qui me
recipit, recipit eum qui me misit <note>(Matth. X, 40)</note>
          </hi>. Missum <emph>160</emph> 
 ergo jam non ignorabat: et quem missum
non ignorabat, audierat profitentem, <hi>Omnia mihi
tradita sunt a Patre, et nemo novit Filium nisi Pater,
neque Patrem quis novit nisi Filius <note>(Matth. XI, 25)</note>
          </hi>.
Quid istud est quod nunc Petro Pater revelat, quod
beatae confessionis gloriam sumit? Numquid patris
nomen et filii nesciebat? Atquin frequenter audierat.
Sed loquitur quod nondum vox humana protulerat, <hi>Tu es Christus filius Dei vivi.</hi> 
 Nam tametsi in corpore
manens Dei se filium esset professus; tamen apostolica
fides nunc primum naturam in eo divinitatis
<pb n="0186C"/>
agnovit. Neque enim Petro tantum ex confesso
honore laus reddita est, sed ex agnitione mysterii:
quia non Christum solum, sed Christum Dei filium
esse confessus est. Nam utique ad confessionem honoris
suffecerat dixisse: <hi>Tu es Christus.</hi> Sed inane
fuerat, Christum ab eo confessum fuisse, nisi Dei filium
confiteretur. In eo enim quod ait, <hi>Tu es,</hi> virtutem
et proprietatem naturalis veritatis explicuit. Et
Pater dicendo, <hi>Hic est filius meus <note>(Matth. XVII, 5)</note>
          </hi>,
Petro revelavit ut diceret, <hi>Tu es filius Dei:</hi> quia in
eo quod dicitur, <hi>Hic est,</hi> revelantis indicium est; in
eo vero quod respondetur, <hi>Tu es,</hi> confitentis agnitio
est. Super hanc igitur confessionis petram Ecclesiae
<pb n="0187A"/>
aedificatio est <note>(Vid. lib. II, n. 23, et cap. 16 in Matth.
n. 7)</note>. Sed sensus carnis et sanguinis, confessionis
hujus intelligentiam non revelat. Hoc est divinae revelationis
sacramentum, Christum Dei filium non
solum nuncupare, sed credere. Aut numquid nuncupatio
potius quam natura Petro revelata est? Si nuncupatio;
jam hanc a Domino frequenter audierat,
esse se Dei filium confitente. In quo ergo revelationis
est gloria? Naturae scilicet, non nominis; cum
frequentata nominis professio jam fuisset.</p>
        </div3>
<div3>
          <head>37.</head>
          <p>
 <hi>Petri fides commendatur.</hi> --Haec fides, Ecclesiae
fundamentum est: per hanc fidem infirmes <note>( <hi>al.</hi> 
infirmae)</note> adversus eam sunt portae inferorum. Haec
fides regni coelestis habet claves. Haec fides quae in
terris solverit aut ligaverit, et ligata in coelis sunt et
<pb n="0187B"/>
soluta <note>(Matth. XVI, 18 et 19)</note>. Haec fides paternae
revelationis est munus, Christum non creaturam
ex nihilo mentiri, sed secundum proprietatis naturam
Dei filium confiteri. O miserae stultitiae furor impius,
non intelligens beatae senectutis fideique martyrem,
 et martyrem Petrum, pro quo Pater rogatus est, <emph>161</emph> 
 ne fides ejus in tentatione deficeret: qui iterata
a se dilectionis in Deum postulatae professione,
tentari se adhuc tamquam ambiguum et incertum
tertia interrogatione congemuit <note>(Joan. XXI, 17)</note>; per
id quoque a Domino post tertiam tentationis
purgationem infirmitatum, <hi>Pasce oves meas,</hi> ter meritus
audire: qui in cunctorum apostolorum silentio
Dei filium revelatione Patris intelligens, ultra humanae
infirmitatis modum, supereminentem gloriam
<pb n="0187C"/>
beatae fidei suae confessione promeruit! In quam
nunc interpretandae vocis suae deducimur necessitatem?
Ille confessus est Christum filium Dei: at mihi
tu hodie, novi apostolatus mendax sacerdotium, ingeris
Christum ex nihilo creaturam. Quam vim affers
dictis gloriosis? Filium Dei confessus, ob
<pb n="0188A"/>
hoc beatus est. Haec revelatio Patris est, hoc Ecclesiae
fundamentum est, haec securitas aeternitatis est.
Hinc regni coelorum habet claves, hinc terrena ejus
judicia, judicia coelestia sunt. Sacramentum occultum
<note>( <hi>al.</hi> occultatum)</note> a saeculis per revelationem
didicit, fidem locutus est, naturam enuntiavit, Dei
filium confessus est. Hoc qui creaturam potius confitens
negat, prius est ut neget Petri apostolatum,
fidem, beatitudinem, sacerdotium, martyrium: et
post haec se alienum a Christo esse intelligat, quia
Petrus eum filium confessus haec meruit.</p>
        </div3>
<div3>
          <head>38.</head>
          <p>
 <hi>Haereticorum sententia Petro ignota. Non alia
nisi Petri fides.</hi> --An ne, o miser, quisquis hodie es,
haeretice, beatiorem Petrum futurum fuisse existimas,
si dixisset: Tu es Christus perfecta Dei creatura, et
<pb n="0188B"/>
supereminens facturis omnibus factura, et qui ex nihilo
esse coepisti, et per bonitatem Dei, qui bonus solus
est, nomen filii adoptione meruisti, et qui non
ex Deo natus es? Et quaero a te, quid auditurus fuerit <emph>162</emph> 
 haec dicens, qui audita passione respondens,
 <hi>Propitius tibi, Domine, non erit istud <note>(Matth.
XVI, 22)</note>
          </hi>, audierit sibi dici: <hi>Vade retro post me, satanas,
scandalum mihi es <note>(Ibid. 23)</note>
          </hi>? Nec Petro tamen
humana ignorantia profecit ad crimen; non enim ei
Pater adhuc omne passionis mysterium revelaverat:
sed fides parva sententiam damnationis excepit.
Cur igitur non hanc confessionis fidem Pater Petro
revelavit, creaturam scilicet et adoptionem? Invidit,
credo, hic Petro Deus, ut in tempora posteriora
dissimulans, haec nunc vobis novis praedicatoribus
<pb n="0188C"/>
reservaret. Sit sane fides alia, si aliae claves regni
coelorum sunt. Sit fides alia, si Ecclesia alia est futura,
adversum quam portae inferni non praevalebunt.
Sit fides alia, si erit alius apostolatus, ligata et soluta
per se in terra, ligans in coelo atque solvens. Sit
fides alia, si Christus alius Dei filius, praeter quam
<pb n="0189A"/>
qui est, praedicabitur. Sin vero haec fides sola, confessa
Christum Dei filium, omnium beatitudinum gloriam
meruit in Petro; necesse est ut ea, quae eum
creaturam potius ex nihilo confitebitur, claves regni coelorum
non adepta, et extra fidem ac virtutem apostolicam
constituta, nec Ecclesia sit illa, nec Christi.</p>
        </div3>
<div3>
          <head>39.</head>
          <p>
 <hi>Joannes Filium unigenitum profitens, adoptivum
negavit.</hi> --Proferamus itaque omnes apostolicae fidei
professiones, in quibus Dei filium confitentes, non
adoptionis in eo nomen, sed naturae proprietatem
confitentur; neque creationis in eo ignobilitatem, sed
nativitatis gloriam protestantur. Loquatur Joannes
sic usque ad adventum Domini manens, et sub sacramento
divinae voluntatis relictus et deputatus,
dum non neque non mori dicitur et manere. Loquatur
<pb n="0189B"/>
ergo sua, ut solet, voce: <hi>Deum nemo vidit umquam,</hi> <emph>163</emph> 
 <hi>nisi unigenitus filius, qui est in sinu Patris <note>(Joan. I, 18)</note>
          </hi>.
Naturae fides non satis explicata videbatur
ex nomine filii, nisi proprietatis extrinsecus
virtus per exceptionis significantiam adderetur.
Praeter filium enim, et unigenitum cognominans,
suspicionem penitus adoptionis exsecuit: cum veritatem
nominis, unigeniti natura praestaret.</p>
        </div3>
<div3>
          <head>40.</head>
          <p>
 <hi>Unigenitus filius Joanni non est creatura perfecta.</hi> 
--Nondum quaero quid sit, <hi>qui est in sinu Patris;</hi> 
habet interrogatio ista suum ordinem: quaero quid
unigeniti significatio sibi postulet. Et videamus an
hoc sit, quod tu esse profiteris, id est, creaturam
Dei perfectam; ut perfecta pertineat ad unigenitum,
creatura vero referatur ad filium. Sed Deum unigenitum
<pb n="0190A"/>
filium Joannes dixit, non creaturam perfectam.
Non ignoravit haec blasphemiae nomina, dicens: <hi>Qui
est in sinu Patris;</hi> et a Domino suo audiens: <hi>Sic enim
dilexit mundum Deus, ita ut filium suum unigenitum
daret: ut omnis qui credit in eum non pereat,
sed habeat vitam aeternam <note>(Joan. III, 16)</note>
          </hi>. Deus mundum
diligens, hoc dilectionis suae in eum testimonium
protulit, ut unigenitum filium suum daret. Si dilectionis
hinc fides est, creaturam creaturis praestitisse,
et pro mundo dedisse quod mundi est, et ad ea
quae ex nihilo sunt substituta redimenda, cum qui ex
nihilo substitit praebuisse: non facit magni meriti fidem
vilis et spernenda jactura. Pretiosa autem sunt
quae commendant charitatem, et ingentia ingentibus
aestimantur. Deus diligens mundum, filium non adoptivum,
<pb n="0190B"/>
sed suum, sed unigenitum dedit. Hic proprietas
est, nativitas est, veritas est: non creatio
est, non adoptio est, non falsitas est. Hinc dilectionis
et charitatis fides est, mundi saluti et filium et
suum et unigenitum praestitisse. <emph>164</emph>
</p>
        </div3>
<div3>
          <head>41.</head>
          <p>
 <hi>Fides Christi ut Dei filii ad salutem necessaria.</hi> 
--Praetermitto omnes de Filio nuncupationes.
Non est damnosa dissimulatio, ubi de copia est electio.
Rei profectus semper ex causa est, et omne opus
manifestam habet suscepti negotii necessitatem. Scribens
utique Evangelia, scribendi debuit afferre
rationem: et videamus quam ostenderit dicens: <hi>Haec
autem scripta sunt, ut credatis quoniam Jesus est Christus
filius Dei <note>(Joan. XX, 31)</note>
          </hi>. Scribendi igitur Evangelii
non aliam praetulit causam, quam ut omnes crederent
<pb n="0191A"/>
Jesum esse Christum filium Dei. Si sufficit ad
salutem, Christum credere, cur adjecit filium Dei?
Si vero Christum credere ea demum fides est, non
Christum tantummodo, sed Christum filium Dei credidisse;
non est nomen filii in Christo unigenito Deo
ex adoptionis consuetudine, quod proprium est
ad salutem. Si ergo salus in confessione nominis est;
quaero cur in nomine veritas non sit. Quod si in nomine
veritas est; qua auctoritate creatio esse dicetur,
cum non creationis confessio salutem sit praestitura,
sed filii?</p>
        </div3>
<div3>
          <head>42.</head>
          <p>
 <hi>Filius ex Patre natus. Filium negantes, antichristi.</hi> 
--Haec igitur salus vera est, hoc perfectae fidei
meritum, Jesum Christum filium Dei credidisse.
Non est enim dilectio in nobis ad Deum patrem, nisi
<pb n="0191B"/>
per Filii fidem. Et audiamus eum per epistolam loquentem: <hi>Omnis, qui diligit Patrem, diligit eum qui
ex eo natus est 
 <note>(I Joan. V, 1)</note>
          </hi>. Quid est, rogo, ex eo
nasci? Numquid idipsum est, quod per eum creari?
Aut cur Evangelista mentitur, ut ex eo natum
dicat, quem per eum creatum potius haereticus doceat?
Et audiamus omnes quid sic hic doctor.
Dictum namque est: <hi>Hic est antichristus, qui negat
Patrem et Filium <note>(I Joan. II, 22)</note>
          </hi>. Quid agis tu assertor
creaturae, et de non exstantibus Christi novus conditor?
Si <emph>165</emph> professionem tenes, profitentis nomen
recognosce. An cum creatorem et creaturam Patrem
et Filium praedicabis, per assimulatas nominum
voces excludere posse te credis, ne esse antichristus
intelligaris? Si in fide tua per naturam pater
est, et per naturam filius est; maledicus ego sum, opprobrium
<pb n="0191C"/>
in te alieni nominis referens. Sin vero simulata
omnia sunt, et potius nuncupata quam propria;
fidei tuae ab apostolo disce cognomen, et audi
quae sit crediti Filii fides. Sequitur enim, <hi>Qui negat
<pb n="0192A"/>
Filium, neque Patrem habet: qui confitetur Filium, et
Filium et Patrem habet <note>(Ibid. 23)</note>
          </hi>. Negans Filium caret
Patre: confitens Filium atque habens, habet
Patrem. Quaero hic quid adoptiva nomina loci habeant.
Numquid non naturae res ista omnis est? Et
quam naturae sit, accipe.</p>
        </div3>
<div3>
          <head>43.</head>
          <p>
 <hi>Joannes et haeretici simul comparantur.</hi> --Ait
enim: <hi>Quia scimus quod filius Dei venit, et concarnatus
est propter nos, et passus est, et resurgens de mortuis
assumpsit nos, et dedit nobis intellectum optimum,
ut intelligamus verum, et simus in vero filio ejus
 Jesu Christo: hic est verus, et vita aeterna, et
resurrectio nostra <note>(I Joan. V, 20 et 21)</note>
          </hi>. O infelix
intelligentia, et Dei spiritu carens, et in antichristi
spiritum ac nomen proficiens, et nesciens ad
<pb n="0192B"/>
sacramentum salutis nostrae Dei filium venisse (per
hoc indigna optimae hujus intelligentiae sensu), creaturae
potius adoptivum nomen quam verum filium
Dei Jesum Christum esse confessa, quibusnam hoc
arcanorum mysteriorum secretis edocta es? vel quis
hodie novus hujus scientiae tuae auctor est? An ne
secreto tibi hoc per familiaritatem amoris recumbenti
in pectus suum Dominus ostendit <note>(Joan. XIII,
23)</note>? Aut solus ad crucem sequens, inter caetera suscipiendae
tibi in matrem Mariae praecepta, haec quoque
in illa specialis in te amoris contestatione didicisti <note>(Joan. XIX, 27)</note>?
Vel ad sepulcrum prior quoque
Petro currens adeptus es <note>(Joan. XX, 4)</note>? Vel intra
 consessus angelorum <emph>166</emph> et signatorum librorum
insolubiles nexus, et signorum coelestium multiformes
potestates, et novarum atque incomprehensibilium
<pb n="0192C"/>
cantionum hymnos sempiternes, tam pia
tibi haec per Agnum ducem revelata doctrina est, ne
Pater pater sit, ne Filius filius sit, ne natura natura
sit, ne veritas veritas sit <note>(Apoc. V)</note>? Haec enim apud
<pb n="0193A"/>
te omnia demutantur in falsa. Apostolus concessa sibi
optima intelligentia verum Dei filium dicit:
tu affirmas creationem, tu praedicas adoptionem, tu
negas nativitatem. Et cum hic verus Dei filius nobis
sit, et vita aeterna, et resurrectio; nec vita aeterna
est ei, nec resurrectio, cui ille non verus est. Et haec
quidem Joannes discipulus a Domino dilectus.</p>
        </div3>
<div3>
          <head>44.</head>
          <p>
 <hi>Paulus Christum passim praedicat verum Dei
filium.</hi> --Sed nihil ab his dissimile ex persecutore
apostolus et vas electionis praedicavit. Qui enim sermo
ejus non sub filii confessione est? Quae epistola
non de sacramento veritatis istius coepta est? In quo
nomine non proprietatis significatio est? Cum enim
dicitur: <hi>Reconciliati sumus Deo per mortem filii sui <note>(Rom. V, 10)</note>
          </hi>;
et rursum: <hi>Deus filium suum misit in
<pb n="0193B"/>
similitudinem carnis peccati <note>(Rom. VIII, 3)</note>
          </hi>; et rursum: <hi>Fidelis Deus, per quem vocati estis in communionem
filii ejus 
 <note>(I Cor. I, 9)</note>
          </hi>: Quid hic haereticorum furto
loci relictum est? Filius suus est, filius ejus est:
non adoptio ejus est, non creatura ejus est.
Nomen naturam loquitur, veritatem proprietas enuntiat,
fidem confessio testatur: non intelligo quid addi
possit ad naturam filii.  Nam quod filius ejus
est, qui esse pater creditur; non incerta et infirma
ille, qui electionis est vas, locutus est: nec Magister
gentium et Apostolus Christi ambiguae doctrinae suae
errorem reliquit. Scit qui sint adoptionis filii, et qui
hoc esse ac nuncupari per fidem meriti sunt. Ait
namque: <hi>Quotquot enim spiritu Dei aguntur, hi filii
sunt Dei. Non enim accepistis spiritum servitutis iterum
<pb n="0193C"/>
  in timorem, sed accepistis spiritum adoptionis,
in quo clamamus, Abba pater <note>(Rom. VIII, 14 et
15)</note>
          </hi>. <emph>167</emph> Fidei nostrae per sacramentum regenerationis
hoc nomen est: et professio nostra nobis praestat
adoptionem. Filios enim Dei, opera secundum
spiritum Dei gesta connuncupant: et clamatur a nobis
potius <hi>Abba pater,</hi> quam ex naturae manet proprietate;
quia extra naturae proprietatem est vocis
officium, et dici atque esse non idem est.</p>
        </div3>
<div3>
          <head>45.</head>
          <p>
 <hi>Filius proprius diserte assertus. Epistola ad Romanos
graece scripta.</hi> --At vero quae de filio Dei Apostoli
fides sit, intelligamus. Nam cum omni, quem habuit
ad Ecclesiae doctrinam, sermone numquam Patrem
sine Filii confessione loqueretur; tamen ut veritatem
<pb n="0194A"/>
nominis hujus quanta posset humani sermonis
significatione monstraret: ait, <hi>Quid ad haec? Si
Deus pro nobis, quis contra nos? Qui filio proprio non
pepercit, sed tradidit eum pro nobis <note>(Ib. 31 et 32)</note>
          </hi>.
Num quidnam etiam nunc adoptionis in eo erit nuncupatio,
in quo proprietatis est nomen? Apostolus
enim volens charitatem erga nos Dei ostendere, ut
magnificentia Dei dilectionis ex comparationis genere
nosceretur, non pepercisse Deum proprio filio suo
docuit: non utique pro adoptandis adoptato, neque
pro creatis creaturae, sed pro alienis suo, pro connuncupandis
proprio. Quaere virtutem dicti; ut magnitudinem
charitatis intelligas. Quid sit proprium expende;
ne ignores veritatem. Nunc enim Apostolus
proprium ait filium, cum in multis vel <hi>suum,</hi> vel <hi>ejus</hi> 
<pb n="0194B"/>
saepe dixisset. Et quamvis multi codices, per translatorum
simplicem intelligentiam, in hoc loco pro
 <hi>proprio filio, suo filio</hi> conscriptum habeant: tamen
graecitas, qua lingua Apostolus est locutus,
proprium nunc magis quam suum nuncupat. Et licet
communis intelligentiae sensu non satis inter proprium
et suum differat; verum Apostolus, cum in
caeteris aliis dictis <hi>suum filium</hi> commemorasset, quod
est graece, <foreign xml:lang="greek">τὸν ἑαυτοῦ υἱὸν,</foreign> tamen in hoc loco secundum
quod ait, <foreign xml:lang="greek">ὅς γε τοῦ ἱδίου υἱοῦ οὐκ ἐφείσατο,</foreign> <hi>qui
proprio filio non pepercit,</hi> naturae viritatem significanter
expressit: ut qui superius filios plures per spiritum
adoptionis demonstrasset, nunc unigenitum
Deum filium proprietatis ostenderet.</p>
        </div3>
<div3>
          <head>46.</head>
          <p>
 <hi>Inexcusabilis est qui Christum filium Dei negat.
<pb n="0194C"/>
Antichristum pro Christo est suscepturus.</hi> --Non est
humanus hic error, neque in negando Dei filio vitium
ignorantiae est, ubi ignorari non licet quod negatur.
Creatura ex nihilo subsistens Dei filius dicitur.
Hoc si nec Pater locutus est, nec Filius testatus <emph>168</emph> 
 est, nec Apostolus praedicavit, tamen audere
eloqui, hoc est Christum non ignorare tantummodo,
sed odisse. Cum enim pater de filio suo dicat, <hi>Hic
est <note>(Matth. III, 17)</note>
          </hi>; et Filius de se dicat, <hi>Qui tecum
loquitur, ipse est <note>(Joan. IX, 37)</note>
          </hi>; et Petrus confiteatur, <hi>Tu es 
 <note>(Matth. XVI, 16)</note>
          </hi>; et Joannes testetur, <hi>Hic verus
est <note>(I Joan. V, 21)</note>
          </hi>; et Paulus non desistat praedicare
de proprio: non intelligo aliud quam negandi esse
odium, ubi imperitiae error non excusatur in crimine.
<pb n="0195A"/>
Loquitur haec interim, loquitur plane per adventus
sui prophetas ac praevios ipse ille, qui postea erit in
 antichristo locuturus: salutarem fidei confessionem
his tentamentis novis inquietans, ut primum
conscientiae nostrae,  quia ita eredimus, intelligentiam
filii naturalis avellat; deinde ipsum illud,
quod adoptivum erit, reliquum nomen excludat.
Nam cum quibus (seu, <hi>in quorum sententia</hi> ) creatura
est Christus, necesse est ut cum his antichristus ipse
sit Christus; quia filii proprietatem creatura non habeat,
et Dei se ille filium mentiatur: et per hoc a
quibus hic Dei filius jam negatur, ab his tunc
Christus ille credatur.</p>
        </div3>
<div3>
          <head>47.</head>
          <p>
 <hi>Ad sanitatem merendam fides filii Dei praeexigitur.</hi> 
--Quas, oro, spes, inanis furor, expetis? Et qua
<pb n="0195B"/>
salutis tuae fiducia creaturam esse Christum potius
quam filium blasphemo ore contendis? Oportuerat te
ex Evangeliis nosse ac tenere fidei hujus sacramentum.
Nam cum Dominus possit omnia, tamen in unoquoque
eorum, qui orabant operationis suae effectum,
meritum esse voluit confessionis. Neque enim ei virtutem,
qui Dei Virtus est, confessio orantis addebat:
sed fidei erat praemium, hoc mereri. Namque cum
Martham rogantem pro Lazaro interrogavit, an eos qui
in se credidissent mori non crederet in aeternum,
 ad illa conscientiae suae fidem elocuta est dicens, <hi>Utique, Domine, ego credidi quia tu es Christus filius
Dei, qui in hunc mundum venisti 
 <note>(Joan. XI, 17)</note>
          </hi>; confessio
haec aeternitas est, et fides ista non moritur.
Martha deprecans fratris sui vitam, interrogata an ita
<pb n="0195C"/>
crederet, ita credidit. Quam, rogo, vel a quo vitam
exspectat hoc denegans, cum sola sit vita sic credere?
Magnum est enim fidei hujus sacramentum, et
perfecta confessionis istius beatitudo est.</p>
        </div3>
<div3>
          <head>48.</head>
          <p>
 <hi>Ad salutem animae eadem a caeco jam vidente
postulatur.</hi> --Caeco a nativitate Dominus visum indulserat,
et naturae damnum naturae Dominus <emph>169</emph> 
exemerat. Et quia caecus hic ad gloriam Dei natus fuerat,
ut in Christi opere Dei opus posset intelligi, non
exspectata ab eo fuit fides confessionis: sed qui in
receptis oculis auctorem tanti sibi muneris nesciebat,
meruit hoc postea ut fidem disceret. Non enim
caecitatis depulsio vitae aeternitatem afferebat. Ob
quod Dominus jam sanum, et de synagoga ejectum
interrogat dicens: <hi>Tu credis in filium Dei <note>(Joan. IX,
35)</note>
          </hi>? Ne damnum sibi putaret esse, se carere synagoga,
<pb n="0196A"/>
cui immortalitatem fides haec confessa redhiberet.
Et cum ille incertus etiamnum respondisset, <hi>Quis est, Domine, ut credam in eum 
 <note>(Ibid. 36)</note>
          </hi>? ignorationem
ejus, quem post oculorum recuperationem
tantae fidei intelligentia munerabatur, nolens
manere, ita ait: <hi>Et vidisti eum, et qui tecum loquitur,
ipse est <note>(Ibid. 37)</note>
          </hi>. Numquid ab hoc sicut a caeteris
Dominus, qui orabant sanitates, confessionem fidei
ad salutem merendam reposcit? Non utique. Nam
haec jam ad caecum videntem locutus est; sed ob id
tantum, ut responderet ille: <hi>Credo Domine <note>(Ibid. 38)</note>
          </hi>;
quia responsionis fides non caecitatis sanitatem esset
allatura, sed vitae. Et virtutem dicti hujus diligenter
retractemus. Interrogat Dominus, <hi>Tu credis in
filium Dei?</hi> Si utique sola Christi qualiscumque confessio
<pb n="0196B"/>
fidei esset consummatio; dictum fuisset, Tu
credis in Christum? Sed quia haereticis pene omnibus
hoc nomen in ore esset futurum, ut Christum
confiterentur, et filium tamen negarent; id quod Christo
proprium est ad fidem poscitur, id est, ut credatur
in Dei filium. Credidisse autem in Dei filium quid
proficit, si credatur in creaturam; cum a nobis fides
in Christo, non creaturae Dei, sed filii postuletur?</p>
        </div3>
<div3>
          <head>49.</head>
          <p>
 <hi>Filium Dei daemones non nescierunt.</hi> --An ne hujus
nominis proprietatem daemones nescierunt? Dignum
enim est haereticos non jam apostolicis doctrinis,
sed daemonum ore convinci. Clamant enim,
et saepe clamant: <hi>Quid mihi et tibi est, Jesu, fili Dei altissimi <note>(Luc., VIII, 28)</note>
          </hi>?
Invitis veritas elicuit confessionem,
et naturae potestatem testatur dolor obediendi.
<pb n="0196C"/>
Virtute vincuntur, cum possessa diu corpora
deserunt: honorem reddunt, dum naturam confitentur.
Dei se inter haec filium Christus et opere
testatur et nomine. Unde tibi inter istas confitentium
daemonum voces, o haeretice, nomen creaturae et
indulgentia adoptionis?</p>
        </div3>
<div3>
          <head>50.</head>
          <p>
 <hi>Judaei filium Dei Christum scierunt, etsi qui esset
Christus nescierunt. Ariani in Christum contumeliosiores
quam Judaei.</hi> --Quid sit Christus, ab his saltem qui <emph>170</emph> 
 nesciunt disce; ut impietatem tuam ipsa illa
ignorantium necessaria professio arguat. Namque cum
Judaei Christum corporeum nescirent, scirent tamen
eum qui Christus esset esse filium Dei; cum falsis
adversus eum testibus sine ulla veritatis assertione
uterentur, sacerdos eum ita interrogat: <hi>Tu es Christus
<pb n="0197A"/>
filius Benedicti <note>(Marc., XIV, 61)</note>
          </hi>? Sacramentum
nescientes, naturam tamen non ignorant. Neque
interrogant an Christus Dei filius sit, sed an hic sit
Christus filius Dei. Error in homine est, non in Dei
filio. Nam non quod Christus Dei filius sit ambigitur:
atque ita dum interrogatur an hic sit, tamen
quod Christus sit Dei filius non negatur. Et qua tandem,
rogo, tu istud fide denegas, quod ne ipsi quidem
negant qui nesciunt? Cum enim perfecta scientia
sit, Christum Dei filium ante saecula manentem,
etiam ex virgine nosse natum; ipsi quoque, qui de
Maria natum nesciunt, Dei tamen filium esse non
nesciunt. Et vide in quod te, negando filium Dei, Judaicae
impietatis consortium miscuisti. Quam enim
illi damnationis in eum causam attulerint testantur,
<pb n="0197B"/>
dicentes: <hi>Et secundum legem debet mori, quoniam filium
Dei se fecit <note>(Joan., XIX, 7)</note>
          </hi>. Anne non hoc etiam
impiae tuae vocis opprobrium est,  cur se filium
dicat, quem tu esse asseras creaturam? Ille, Dei
confitendo se filium, reus mortis ab his judicatur: tu,
eum Dei filium negando, quaero quid judices? Professio
enim ejus ita Judaeis, ut tibi displicet. Interrogo
an diversae ab eis sententiae maneas, a quibus non diversus
sis voluntate? Eadem enim filium Dei eum
esse impietate tu denegas. Illi tamen eo crimine minore,
quod nesciunt. Nesciunt enim de Maria Christum,
sed Christum Dei filium esse non ambigunt. Tu quia
Christum non potes nescire de Maria, Christum tamen
Dei filium esse non praedicas. Illis, in eo quod
nesciunt, potest adhuc in tuto salus esse si credant:
<pb n="0197C"/>
tibi jam omnia clausa sunt ad salutem, qui negas
quod ignorare jam non potes. Non enim ignoras esse
filium Dei; usque adeo ut adoptionis nomen indulgeas,
ut creaturam connuncupatam filium mentiaris.
Naturam autem quantum in te est auferens, auferres
quoque si tibi liceret et nomen. Sed quia id non licet,
naturam nomini non relinquis: ne quod filius
dicitur, verus Dei filius sit. <emph>171</emph>
</p>
        </div3>
<div3>
          <head>51.</head>
          <p>
 <hi>Christum vere filium Dei confitentur Apostoli.</hi> 
--Habueras in confessione eorum, quibus, desaeviente
vento et turbato mari, in verbi jussu erat restituta
tranquillitas, ut et tu verum Dei filium confitereris, et
eorum voce utereris: <hi>Vere filius Dei est <note>(Matth., XIV,
33)</note>
          </hi>. Sed te saeviens spiritus in naufragium vitae rapit,
et mentis tuae motibus tamquam fluctuoso mari incumbens
procella dominatur.</p>
        </div3>
<div3>
          <head>52.</head>
          <p>
 <hi>Confitetur et qui crucifixerat Centurio.</hi> --Si tibi
haec navigantium ex eo incerta fides videbitur, quia
existimabitur esse Apostolorum; mihi tamen etsi
minus praestat admirationis, plus tamen affert auctoritatis.
Verumtamen etiam gentium in eo fidem sume;
<pb n="0198A"/>
audi enim inter saevas crucis custodias <emph>172</emph> Romanae
cohortis edomitum ad fidem militem. Loquitur namque
conspectis tantae virtutis operationibus centurio: <hi>Vere Dei filius erat iste 
 <note>(Matth., XXVII, 54)</note>
          </hi>. Hoc, post
emissum spiritum, discissum templi velum, et mota
terra, et scissa saxa, et sepulcra patentia, et mortui
resurgentes testantur, et homo gentilis perfidiae
confitetur; virtutis naturam agnoscit in gestis, naturae
veritatem profitetur in nomine. Tanta ratio veritatis,
et tanta vis fidei est, ut vincat voluntatem veri necessitas,
et Christum Dominum gloriae aeternae vere Dei
filium esse, nec qui crucifixerat denegaret.
</p>
        </div3>
      </div1>

<div1>
        <head> <emph>173-174</emph> LIBER SEPTIMUS.</head>
<p> <hi>In exordio exponitur libri hujus praestantia, scribendi
<pb n="0198B"/>
causae, Arianorum vafrities, qui huc usque delusa
sit ac repulsa, adversandi eis discrimen, ne videlicet
Arium confutans Sabellio, ac rursus Sabellium impugnans
Photino favere videatur; et in rem Ecclesiae
quomodo se invicem Arius, Sabellius, ac Photinus
vincant aut vincantur. Quibus breviter explicatis,
eum, qui vere ex natura filius Dei est, vere quoque
per naturam, salva unius et non singularis Dei
fide, Deum esse comprobatur, ut pote cui Dei nomen,
nativitas ex Deo, divina cum natura, tum potestas,
ac denique quia se ipse Deum profiteatur. Quamquam
fatetur Hilarius, cum argumento ex nativitate petito
ita connexa esse caetera, ut seorsim tractari nequeant.</hi> </p>
<p> <hi>Ac primo quidem ponit, naturam rei nomine semper
significari, nisi ratione adjectorum adventitium et
<pb n="0198C"/>
non proprium esse indicetur: de Filio autem ita a
Joanne dici,</hi> et Deus erat Verbum, <hi>et a Thoma,</hi> 
Dominus meus et Deus meus, <hi>ut hae appellationes
etiam ex adjunctis, veram in eo Dei naturam exprimant.
Cui vero, non secus ac Patri, naturae divinae
proprium nomen, unius est cum ipso naturae: ac
proinde ipse cum Patre non duo Dii, sed unus est.
Leviter hic attingit Verbi, Sapientiae ac Virtutis cognomina,
eaque Filio aptata esse declarat, ut in Patre
absque ulla ipsius divisione aut demutatione subsistere
ostendatur.</hi> </p>
<p> <hi>Subjicit deinde non minus per se esse notum, nato eam
inesse naturam ex qua subsistit: nec dubitari posse,
quin ex Deo natus sit Christus, quem ob hoc maxime
interficere volebant Judaei, quia</hi> proprium sibi patrem
<pb n="0198D"/>
dicebat Deum, aequalem se faciens Deo. <hi>Nativitas
autem, sicut et aequalitas, nec solum patitur,
nec diversum.</hi> </p>
<p> <hi>Ex eo ipso sermone, quem tunc Christus ad Judaeos habuit,
illius ex Deo nativitatem simul et paternae naturae
unitatem demonstrari pluribus evincit: naturae quidem
<pb n="0199A"/>
unitatem, dum operatur quod Pater. dum omnia
eademque facit, dum una utriusque in mortuis vivificandis
potestas, unus honor, una injuria, dum denique
omne judicium habet; nativitatem vero, dum
filium sese vocitare non desinit, dum ita agit quod
Pater, ut tamen non ab se, ita eadem, ut tamen</hi> similiter, <hi>ita judicium omne habet, ut tamen a Patre
sit acceptum. Quod quidem confirmatur tum ex Judaeorum
intelligentia, qui Christum his dictis se vere
Dei filium vereque Deum praedicare intellexerunt,
tum ex ipsius Christi responsis, quibus non se male
intellectum retulit, sed inique non creditum, cum
dictorum fidem opera facerent.</hi> </p>
<p divs_removed="true"> <hi>Postremo ex iis, quae Christus a Philippo ut Patrem sibi
ostenderet rogatus peroravit, ipse se et ex Patre natum,
et unius ejusdemque cum eo naturae diserte docere
<pb n="0199B"/>
demonstratur.</hi> 

        </p>
        <div3 moved_from_p="true">
            <head>1.</head>
          <p>
 <hi>Hic liber superioribus praestat. Scribendi causae.
Haereticorum subtilitas.</hi> --Septimus hic nobis
adversum novae haereseos vesanam temeritatem liber
scribitur: caeteris quidem anterioribus numero posterior,
sed ad perfectae fidei sacramentum intelligendum
aut primus, aut maximus. In quo non ignoramus
quam difficile atque arduum iter doctrinae evangelicae
scandamus. A quo quamvis consciae infirmitatis
nostrae trepidatione revocemur; tamen fidei
aestu incitati, et haereticorum furore commoti,
et periculo ignorantium perturbati, quae loqui non
audemus, silere non possumus: utriusque discriminis
 metu subditi, ne destitutae veritatis rea
<pb n="0199C"/>
in nobis sit aut taciturnitas, aut praedicatio. Incredibilibus
etenim se corrupti ingenii artibus <emph>175</emph> 
haeretica subtilitas circumegit: primum ut fingeret
religionem, deinde ut omnium simplicium aurium
securitatem verbis falleret, tum praeterea ut se
prudentiae saeculi coaptaret, postremo ut veritatis intelligentiam
per speciem editae rationis averteret.
Nam prostestata <note>(in epistola lib. IV et VI relata)</note> Deum
unum, mentita pietatem est; professa rursus Dei
filium, audientes fefellit in nomine; dicens etiam non
fuisse ante quam nascitur, mundi sapientiae satisfecit;
indemutabilem quoque et incorporeum Deum
confitens, nativitatem Dei ex Deo per demonstrationem
subdolae rationis exclusit: nostris adversum
nos usa doctrinis, et Ecclesiae fide contra Ecclesiae
<pb n="0199D"/>
fidem pugnans, gravissimo adversum nos vel responsionis vel silentii periculo comparato, dum per
ea quae non negantur, ea praedicat quae negantur.</p>
        </div3>
<div3>
          <head>2.</head>
          <p>
 <hi>Quid epistola sua tentarint ingerere. Qui eis occurrerit
<pb n="0200A"/>
Hilarius. Liber superior verum filium, hic ostendit
Deum verum.</hi> --Et quidem caeteris superioribus
libris admonitos a nobis legentes meminimus, ut totius
blasphemiae editionem pertractantes, animadverterent
non aliud laborari, quam ut Dominus noster
Jesus Christus neque Dei filius neque Deus esse credatur,
dum ei concessis tantum ex quadam adoptione
nominibus, et Dei natura negatur et filii: cum et indemutabilis
atque incorporeus Deus, sicuti et est, idcirco
affirmatur, ne Filius natus ex Deo sit; et Deus
pater ob id tantum in confessione Deus unus sit, ne
in fide nostra Deus Christus sit: quia nec nativitatis
intelligentiam natura incorporalis admittat, et Dei ex
Deo fidem unus tantum nobis Deus in confessione
dissolvat. Sed superioribus jam libellis fallacem hanc
eorum atque inutilem praedicationem ex lege ac prophetis
<pb n="0200B"/>
docentes, eam responsionis formam tenuimus,
quae in Deo ex Deo praedicato, et uno Deo ac vero
professo, neque in unius veri Dei unione deficeret,
neque ad fidem Dei alterius excederet; dum neque
solitarius nobis Deus in confessione, neque duo sunt.
Et inter haec, unum neque negando neque confitendo,
fidei conservata perfectio est, dum et
quod unum sunt refertur ad utrumque, et uterque
non unus est. Hoc igitur perfectae fidei indissolubile
sacramentum evangelicis atque apostolicis doctrinis
absoluturi, non aliud primum debuimus, quam Dei
filium verae nativitatis subsistentem <emph>176</emph> naturam
cognitioni audientium intimare; neque aliunde aut ex
nihilo, sed ex Deo esse filium manifestare. Quod
quia secundum ea, quae anteriore libro edita sunt,
<pb n="0200C"/>
ambigi non potest, quin cessante adoptionis nomine,
verus filius ex veritate nativitatis sit: ea nunc
quoque ex Evangeliis proferimus, ut quia filius verus
est, verus quoque Deus esse noscatur: quia neque
verus filius erit, nisi verus et Deus est; neque
verus Deus, nisi verus et filius est.</p>
        </div3>
<div3>
          <head>3.</head>
          <p>
 <hi>Haeresim unam confutans vix fugit suspicionem
alterius. Sabellius, Arius, Hebion, Photinus.</hi> --Nihil
humanae naturae gravius est periculi conscientia
(nam ea quae aut ignorata aut repentina sunt, habent
quidem miserabilem securitatem, sed non habent
metum futuri): quia non ignaro accidentium,
anxietas ipsa poena patiendi est. Non ego nunc navem
e portu solvo naufragii ignarus, neque iter ineo
infestos nescius latronibus saltus, nec Libyae arenas
<pb n="0200D"/>
incertus scorpiones ubique et aspides et basiliscos
adesse transcurro: nihil sollicitudini meae, nihil
conscientiae vacat. Sub specula enim omnium haereticorum
ad occasiones singulorum verborum in os
<pb n="0201A"/>
meum pendentium loquor, et omne sermonis mei
iter aut angustiis praeruptum, aut foveis incisum, aut
laqueis praetensum est. Jam quod arduum ac difficile
sit, minus conqueror: non meis enim, sed apostolicis
scando gradibus. Mihi vero aut angustiis
 decedere, aut in defossa incidere, aut plagis illaqueari,
semper in periculo, semper in metu est.
Praedicaturo enim secundum legem et prophetas et
Apostolos unum Deum, adest mihi Sabellius, totum
me sub verbi hujus professione tamquam desideratum
cibum morsu saevissimo transvorans. Negantem me
rursum contra Sabellium unum Deum, et confitentem
verum Deum Dei filium, exspectat nova haeresis,
ut a me duos deos arguat praedicari. Natum quoque
Dei filium ex Maria dicturo, Hebion quod est Photinus
<pb n="0201B"/>
assistit, auctoritatem mendacii sui ex professionis
veritate sumpturus. De caeteris taceo, qui ab
omnibus esse extra Ecclesiam non ignorantur. Hoc
vero damnatum et abjectum licet frequenter, sed
 internum hodie adhuc malum est. Impie multos ad
unius Dei professionem Galatia nutrivit. Male <emph>177</emph> 
 in totum pene orbem quos negat duos deos
Alexandria protulit. Pestifere natum Jesum Christum
ex Maria Pannonia defendit. Et Ecclesia inter
haec periclitatur veritatem non tenere per vera,
dum ea ei ad irreligiositatem ingeruntur, quibus religio
et confirmatur, et deperit. Non enim unum
Deum pie possumus praedicare, si solum ( <hi>supple,</hi> 
praedicamus): quia non erit Deus filius in solitarii
fide. At vero Dei filium, sicut est, Deum praedicantes,
<pb n="0201C"/>
periclitamur (in hominum existimatione) fidem
Dei unius non tenere: et ejusdem periculi res
est unum negare, cujus est et solitarium confiteri.
Et haec quidem mundi stulta non sentiunt, dum
his neque in non solo significari unus videtur, neque
in uno non solus intelligi.
<pb n="0202A"/>
</p>
        </div3>
<div3>
          <head>4. </head>
          <p>
 <hi>Veritatis vis. Ecclesia sinu suo tenere omnes peroptat.
Ex ipsis haeresibus cognoscitur. Una est. De haeresibus
se invicem vincentibus triumphum agit.</hi> Sed eam, ut spero,
Ecclesia doctrinae suae lucem, etiam imprudentiae saeculi
invehet, ut licet fidei sacramentum non suscipiat,
tamen adversum haereticos veritatem sacramenti
a nobis intelligat praedicari. Magna enim vis
est veritatis, quae cum per se intelligi possit, per
ea tamen ipsa quae ei adversantur elucet: ut in natura
sua immobilis manens, firmitatem naturae suae
quotidie dum attentatur acquirat. Hoc enim Ecclesiae
proprium est, ut tunc vincat, cum laeditur, tunc intelligatur
cum arguitur, tunc obtineat cum deseritur.
Omnes quidem illa secum atque intra se vellet
manere, nec ex tranquillissimis sinibus suis alios aut
<pb n="0202B"/>
abjicere, aut perdere, dum indigni fiunt tantae matris
habitaculo: sed discedentibus ex ea haereticis, vel
abjectis, quantum amittit occasionis largiendae ex se
salutis, tantum adsequitur ad fidem expetendae de
se beatitudinis. Cognosci enim hoc ex ipsis haereticorum
studiis promptissimum est. Namque cum Ecclesia
a Domino instituta, et ab Apostolis confirmata,
una omnium sit, ex qua se diversarum impietatum
furens <emph>178</emph> error absciderit; nec negari possit, ex vitio
 malae intelligentiae, fidei exstitisse dissidium,
dum quod legitur, sensui potius coaptatur,
quam lectioni sensus obtemperat: tamen dum sibi
partes singulae adversantur, non solum suis, sed adversantium
est intelligenda doctrinis; ut dum adversum
unam eam omnes sunt, impiissimum tamen
<pb n="0202C"/>
errorem omnium per id quod sola est atque una confutet.
Haeretici igitur omnes contra Ecclesiam veniunt:
sed dum haeretici omnes se invicem vincunt,
nihil tamen sibi vincunt. Victoria enim eorum, Ecclesiae
triumphus ex omnibus est, dum eo haeresis
contra alteram pugnat, quod in haeresi altera Ecclesiae
<pb n="0203A"/>
fides damnat (nihil enim est, quod haereticis commune
est): et inter haec fidem nostram, dum sibi
adversantur, affirmant.</p>
        </div3>
<div3>
          <head>5.</head>
          <p>
 <hi>Sabellii error ejusque confutatio.</hi> emdash;Unum Deum
Sabellius praedicat Filii nativitate sublata, dum
naturae Virtutem, quae operata in homine est, Deum
esse non ambigit. Sacramento etenim filii ignorato,
per gestorum admirationem fidem verae generationis
amisit: et dum audit, <hi>Qui me vidit, et Patrem <note>(Joan. XIV, 9)</note>
          </hi>,
indiscretae et indissimilis in Patre
et filio naturae impie arripuit unionem, non intelligens
naturalem unitatem sub nativitatis significatione
monstrari: cum per id, quod in Filio Pater videtur,
confirmatio divinitatis sit, non nativitatis abolitio.
Cognitio itaque alterius in altero est, quia non differt
<pb n="0203B"/>
alter ab altero natura: et in quo nihil differunt, in
eo indifferens contemplatio est de proprietate naturae.
Nec sane ambigi potest, quin ex se speciem
Dei formae, qui in forma Dei manebat, ostenderet.
Succedit quoque ad hujus pravae opinionis stultum
furorem etiam hoc dictum Domini: <hi>Ego et Pater
unum sumus <note>(Joan. X, 30)</note>
          </hi>. Naturae enim indissimilis
unitas irreligiose ad unionis profecit errorem: et
rationem dicti <emph>179</emph> virtus sola intellecta non tenuit.
Non enim solitarium significat, <hi>Ego et Pater unum sumus.</hi> 
Nam conjunctio ea, quae significat <hi>et</hi> patrem,
intelligentiam non admittit unius: et illud quod <hi>sumus,</hi> 
 non patitur singularem: hoc vero quod <hi>unum
sumus,</hi> non nativitatem adimit, sed naturam non discernit
in genere; dum neque <hi>unum</hi> diversitatis est,
<pb n="0203C"/>
nec <hi>sumus</hi> unius est.</p>
        </div3>
<div3>
          <head>6.</head>
          <p>
 <hi>Ut Sabellius et Arius secum pugnantes rem agant
Ecclesiae.</hi> --Compinge hujus (Sabellii) furori praesentium
haereticorum (Arianorum) furorem, ut adversum
<pb n="0204A"/>
Sabellium sibi adsint. Legisse se asserent, <hi>Pater major
me est <note>(Joan. XIV, 28)</note>
          </hi>: et nihil vel ex nativitatis
sacramento, vel ex mysterio evacuati a se Dei et assumptae
carnis intelligentes, naturae facient deminutionem
professione majoris. Contendent enim adversum Sabellium,
Filium esse eo usque, ut et minor Patre sit, ut et
honorem praeteritum reposcat, et mori timeat: et mortuus
sit. Contra vero ille (Sabellius) naturam Dei defendit
 in gestis: et cum unum Deum novella haec nunc
haeresis non negabit, ne filium Deum credat; Sabellius
tamen Deum unum, ne filius omnino exstet, in professione
retinebit. Hic (Arius) filium operantem ingeret:
hic (Sabellius) Deum in operibus esse contendet.
Hic unum dicet:  iste unum Deum negabit.
Sabellius se ita tuebitur dicens, Opera, quae gesta
<pb n="0204B"/>
sunt praeter quam Dei natura non efficit: peccatorum
remissio, curatio infirmitatum, claudorum cursus,
caecorum visus, mortuorum vita a Deo solo est. Non
alia natura, quam quae sui conscia est, diceret, <hi>Ego
et Pater unum sumus <note>(Joan. X, 30)</note>
          </hi>. Quid me in substantiam
alteram rapis? quid in Deum alium sollicitas?
Gesta, quae propria Dei sunt, Deus unus haec
gessit. Clamabunt vero contra haec dissimilem Deo
patri filium praedicantes non minus ore vipereo: Sacramentum
salutis tuae nescis, credendus <emph>180</emph> est filius
per quem saecula facta sunt, per quem formatus
homo est, qui per Angelos legem dedit, quide
Maria natus est, qui missus a Patre est, qui crucifixus
est, mortuus et sepultus est, qui de mortuis resurgens
in dextris Dei est, qui vivorum judex est et mortuorum.
<pb n="0204C"/>
In hunc renascendum est, hic confitendus est, hujus
regnum est promerendum. Uterque hostis Ecclesiae,
res Ecclesiae agit: dum Sabellius Deum ex natura in
operibus praedicat, hi vero ex sacramento fidei filium
  Dei confitentur.
<pb n="0205A"/>
</p>
        </div3>
<div3>
          <head>7. </head>
          <p>
 <hi>Photini cum Ario et Sabellio discordia idem praestat.
Ecclesiae fides contra praedictos haereticos.</hi> --Jam
vero qua fidei nostrae victoria Hebion, qui Photinus
est, aut vincit aut vincitur: dum Sabellium arguit,
cur hominem neget filium Dei; dum ab Ariomanitis
confutatur, cur in homine nesciat Dei filium.
Adversum Sabellium Evangelia sibi ex filio Mariae
defendit: Arius ei Evangelia per solum Mariae
filium non relinquit. Adversum hunc (Sabellium),
qui filium negat, homo ab eo (Photino) usurpatur
in filium. Ab hoc ei, qui ante saecula
filium nesciat, filius Dei solum negatur ex homine.
Vincant, ut volunt, quia se invicem vincendo vincuntur:
dum et hi <note>( <hi>scil.</hi> Ariani)</note>, qui nunc sunt, de natura
Dei confutantur, et Sabellius de sacramento
<pb n="0205B"/>
filii refellitur, et Photinus natum ante saecula Dei
filium vel ignorare arguitur, vel negare. Sed inter
haec Ecclesiae fides, evangelicis atque apostolicis fundata
doctrinis, et adversus Sabellium tenet filii professionem,
et adversus Arium Dei naturam, et adversus
Photinum saeculi creatorem: et hoc verius, quod
haec ab his invicem non negantur. Naturam enim Dei
in operibus Sabellius praedicat, sed operantem filium
nescit. Hi vero filium nuncupant, sed veritatem in eo naturae
Dei non confitentur. Hominem <emph>181</emph> autem Photinus
usurpat, sed in usurpato sibi homine nativitatem
Dei ante saecula ignorat. Ita dum quae unusquisque
defendit aut damnat, veritatem fidei nostrae, haec ipsa
prout sunt religiose et defendentis et damnantis,
ostendunt.
</p>
        </div3>
<div3>
          <head>8. </head>
<p>
            <pb n="0205C"/> <hi>Praedictorum ratio. Dicendorum argumentum.</hi> --Haec igitur a me demonstranda paucis fuerunt, non
copiae studio, sed ratione cautelae: primum ut haereticorum
incerta esse omnia et erratica noscerentur,
 cum quando sibi pro nobis invicem dissiderent:
tum deinde ne me horum qui nunc sunt ( <hi>id est,</hi> Arianorum)
blasphemis professionibus obnitentem, et
<pb n="0206A"/>
Deum patrem ac filium Dei Deum praedicantem,
deinde ut unius nominis, atque naturae,  indissimili
genere divinitatis, Patrem et Filium esse profitentem,
quisquam aut in duum deorum, aut contra
in unici ac solitarii Dei teneret errore; cum quando
neque unio in praedicato Deo patre et Deo filio reperiretur,
neque sub indiscretae naturae demonstratione
deorum diversitas conveniret. Nunc quia negantibus
Dei filium a Deo ex nativitatis veritate subsistere, libro
superiore secundum Evangelia responsum est:
demonstrandum est eum, qui vere ex natura filius
Dei est, vere quoque per naturam Deum esse: ita tamen,
ut neque ad singularem, neque ad alterum
Deum fides nostra depereat; cum neque unum Deum
sit sic praedicatura quasi solum, neque quasi non
<pb n="0206B"/>
unum sit confessura non solum.</p>
        </div3>
<div3>
          <head>9.</head>
          <p>
 <hi>Quibus modis Christum novimus Deum. Nomen
Dei simpliciter ei datum index est naturae.</hi> --Deum
igitur Dominum nostrum Jesum Christum his modis
novimus, nomine, nativitate, natura, potestate, professione.
 Et de nomine nihil puto ambiguitatis.
Legimus enim, <hi>In principio erat Verbum, et Verbum
erat apud Deum, et Deus erat Verbum <note>(Joan. I, 1)</note>
          </hi>.
Quid calumniae est, cur non sit quod nuncupatur?
Aut numquid nomen non naturae significatio est? Et
quia contradictio omnis ex causa est, nunc hic negandi
Dei quaero causam. <emph>182</emph> Simplex namque nuncupatio
est, et caret offendiculo adjectionis alienae.
Verbum enim, quod caro factum est, non aliud
quam Deus est. Non est hic deputatae aut assumptae
<pb n="0206C"/>
nuncupationis relicta suspicio: ut ei, quod Deus est,
non ex natura sit nomen.</p>
        </div3>
<div3>
          <head>10.</head>
          <p>
 <hi>Moysi Dei nomen adjectum. Dii alii ex vocantis
voluntate.</hi> --Respice ad caeteras aut deputativas, aut
assumptivas appellationes. Ad Moysen dictum est, <hi>Dedi te deum Pharaoni 
 (Exodi VII, 1)</hi>. Sed numquid
non adjecta nominis causa est, cum dicitur
<pb n="0207A"/>
 <hi>Pharaoni?</hi> Aut numquid ei naturam Dei intulit, et
non potius in eum qui metueret terrorem, cum dracones
magicos draco Moysi mox virga manens devorat,
cum cynomyiam quam immiserat abigit, cum grandinem
potestate qua evocaverat avertit, cum locustas ea
virtute qua invexerat repulit, cum in operationibus
ejus magi confitentur digitum Dei esse <note>(Exod. VII, 12;
VIII, 31; IX, 33; X, 19; VIII, 19)</note>? Sic Moyses Pharaoni
deus datus est, dum timetur, dum oratur, dum
punit, dum medetur. Et aliud est deum dari, aliud
est Deum esse.  In Pharaonem enim deus datus
est: caeterum non ei est et natura et nomen, ut
Deus sit. Memini quoque et alterius nuncupationis,
ubi dicitur, <hi>Ego dixi, dii estis <note>(Psal. LXXXI, 6)</note>
          </hi>, sed
in eo indulti nominis significatio est. Et ubi refertur,
<pb n="0207B"/> <hi>ego dixi,</hi> 
 loquentis potius est sermo, quam rei nomen:
quia rei nomen intelligentiam rei affert, caeterum
voluntas appellationis ex alio est. Et ubi se nuncupationis
auctor ostendit, ibi per sermonem auctoris
est nuncupatio, non naturale nomen in genere.</p>
        </div3>
<div3>
          <head>11.</head>
          <p>
 <hi>Filius cur verbum, sapientia et virtus cognominetur.
Filius est, ut dicitur, Deus.</hi> --At vero hic Verbum
Deus est: res existit in Verbo, Verbi res
enuntiatur in nomine. Verbi enim appellatio in Dei
filio de sacramento nativitatis est, sicuti sapientiae et
virtutis est nomen: quae cum in Deum filium cum
substantia verae nativitatis exstiterint, Deo tamen,
ut sua propria, quamvis ex eo in Deum sint <emph>183</emph> nata,
non desunt. Non enim, sicut frequenter dictum a nobis
<pb n="0207C"/>
est, divisionis in Filio, sed nativitatis sacramentum
praedicamus. Nec separatio fuit imperfecta, sed
<pb n="0208A"/>
progenies perfecta: quia nativitas non habet detrimentum
generandi, cum profectum teneat nascendi.
Et idcirco earum rerum unigenito Deo aptata cognomina
sunt, quae cum eum subsistentem ex nativitate
consumment, tamen Patri insint ex indemutabilis
virtute naturae. Unigenitus enim Deus verbum est,
sed innascibilis Pater numquam omnino sine Verbo
est: non quod prolatio vocis natura sit Filii;
sed ex Deo Deus cum nativitatis veritate subsistens,
ut a Patre proprius et per naturae indifferentiam inseparabilis
doceretur, significatus in verbo est. Sicut
Christus sapientia et virtus Dei est, non ille, ut
intelligi solet, internae potestatis aut sensus efficax
motus: sed natura tenens per nativitatem substantiae
veritatem, his internarum rerum significata nominibus
<pb n="0208B"/>
est. Non enim id, quod nascendo subsistit, potest
id ipsum videri esse, quod unicuique semper
internum est. Sed ex aeterno Deo patre unigenitus
filius in subsistentem Deum natus, ut non alienus
esse a natura paternae divinitatis posset intelligi, per
haec proprietatum nomina subsistens ostensus est,
quibus ex quo substiterat non carebat. Deus igitur
qui est, non est aliud quam Deus. Nam cum audio, <hi>Et Deus erat Verbum;</hi> 
 non dictum solum audio
Verbum Deum, sed demonstratum intelligo esse
quod Deus est: quia sicut superius in Moyse deo
et in cognominatis diis per appellationem nomen adjectum
sit; hic autem res significata substantiae
est, cum dicitur, <hi>Deus erat.</hi> Esse enim non est accidens
nomen, sed subsistens veritas, et manens
<pb n="0208C"/>
causa, et naturalis generis proprietas.</p>
        </div3>
<div3>
          <head>12.</head>
          <p>
 <hi>Thomas eum confitetur Deum, illaesa Dei unius
<pb n="0209A"/>
fide. Thomas Deum natura profitetur. Neque hoc nomen
recusat Christus.</hi> --Et videamus an hanc Evangelistae
praedicationem, apostoli Thomae confessio
consequatur, cum ait, <hi>Dominus meus et Deus meus (Joan, XX, 28)</hi>.
Deus igitur suus est, quem Deum
confitetur. Et certe dictum non ignorabat a Domino: <hi>Audi, Israel, Dominus Deus tuus unus est 
 <note>(Deut. VI,
4)</note>
          </hi>: et quomodo apostolica fides principalis immemor
est facta mandati, ut <emph>184</emph> Deum Christum confiteretur,
cum in unius Dei esset confessione vivendum?
Sed Apostolus totius sacramenti fidem per virtutem
resurrectionis intelligens, cum frequenter audisset: <hi>Ego et Pater unum sumus;</hi> 
 et: <hi>Omnia quae Patris
sunt, mea sunt;</hi> et: <hi>Ego in Patre, et Pater in me <note>(Joan. X, 30; XVI, 15; XIV, 11)</note>
          </hi>:
jam sine fidei periculo
<pb n="0209B"/>
naturae nomen confessus est: quia ab unius
Dei patris professione religio non excideret Deum
confessa Dei filium, cum in filio Dei non nisi paternae
naturae veritas crederetur; nec sub alterius Dei impia
confessione fides naturae periclitaretur unius,
quia non alterius Dei naturam perfecta Dei nativitas
attulisset. Veritatem igitur evangelici sacramenti
Thomas intelligens, Dominum suum et Deum suum
esse confessus est. Non hic honoris est nomen, sed
naturae confessio est: rebus enim ipsis atque virtutibus
Deum credidit. Et Dominus professionis hujus religionem
non honoris esse docuit, sed fidei, dicens, <hi>Quia vidisti, credidisti: beati qui non viderunt, et
crediderunt 
 <note>(Joan. XX, 29)</note>
          </hi>. Videns enim Thomas credidit.
Sed quid credidit quaeris? Et quid aliud credidit
<pb n="0209C"/>
quam professus est: <hi>Dominus meus et Deus
meus?</hi> Resurrexisse enim per se ex mortuis in vitam,
nisi Dei natura non potuit: et creditae religionis
fides hoc est professa, quod Deus est. Anne ergo nomen
Dei non naturae res existimabitur, cum professio
nominis fidem naturae creditae sit secuta? Nam
utique religiosus filius, et qui non voluntatem suam
sed ejus qui se miserat faceret, et qui non honorem
suum sed ejus a quo venerat quaereret, honorem hujus
in se nominis recusasset; ne quod ipse unum
Deum praedicaverat, solveretur. Sed vere et apostolicae
fidei mysterium confirmans, et naturae in se paternae
nomen agnoscens, beatos esse docuit, qui
cum se resurgentem e mortuis non vidissent, Deum
tamen per resurrectionis intelligentiam credidissent.
<pb n="0210A"/>
</p>
        </div3>
<div3>
          <head>13. </head>
          <p>
 <hi>Pater et filius unus tantum est Deus.</hi> --Nomen
igitur naturae, fidei nostrae non deserit professionem.
Nomen enim, quod rem unamquamque significat,
rem quoque ejusdem generis ostendit: et jam non
res duae sunt, sed res generis ejusdem est. Filius
namque Dei Deus est; hoc enim <emph>185</emph> significatur ex
nomine. Non duos deos connumerat nomen unum;
quia unius atque indifferentis naturae unum Deus
nomen est. Cum enim et Pater Deus est, et Filius
Deus est, et proprium naturae divinae nomen in utroque
sit; uterque unum sunt: quia cum subsistat Filius
ex nativitate naturae, unitatem tamen conservat
in nomine: nec ad professionem duum deorum
nativitas Filii credentium fidem cogit, quae Patrem
et Filium, ut unius naturae, ita unius profitetur
<pb n="0210B"/>
et nominis. Est itaque Dei filio nomen ex nativitate.
Hic enim nobis secundus ad demonstrationem
gradus est, ut Deus sit ex nativitate. Quamquam
mihi adhuc de proprietate nominis supersit apostolica
auctoritas: sed interim evangelicum placet tractare
sermonem.</p>
        </div3>
<div3>
          <head>14.</head>
          <p>
 <hi>Filius ut natus ex Deo, Dei naturam habet.
Nasci et coeptum esse non idem.</hi> --Et primum quaero,
quam nativitas filii naturae novitatem potuerit inferre,
ne Deus sit? Intelligentiae istud humanae sensus
excludit, ut aliquid a natura originis suae nascendo
diversum sit: nisi forte quod ex naturarum
diversitate conceptum, novum aliquid in se (et
ita sit generis utriusque, quod neutrum sit) veniat in
vitam; quod in pecoribus ac bestiis usitatum est. Sed
<pb n="0210C"/>
ea ipsa novitas non inest, nisi ex connatis proprietatibus
sub diversitate naturae: et diversitatem
 eorum nativitas non intulit, sed accepit,
dum id tenet, quod ex utroque sibi unum
est. Et cum haec in his corporalibus causis et passionibus
ita sint; quis rogo furor est, nativitatem
unigeniti Dei ad degenerem ex Deo referre naturam:
cum nativitas non nisi ex proprietate naturae sit; et
jam nativitas non erit, si proprietas naturae in nativitate
non fuerit? Hinc ille omnis aestus et furor est,
ut in filio Dei non nativitas sit, sed creatio; ut non
naturae suae originem subsistens teneat, sed alienam
a Deo de non exstantibus sumat: quia secundum
quod ait: <hi>Quod de carne nascitur, caro est; et
quod de spiritus, spiritu est <note>(Joan. III, 6)</note>
          </hi>, quia Deus
<pb n="0211A"/>
spiritus est, non ambiguum sit nascenti diversum
atque alienum aliquid ab eo ex quo natus sit non
inesse. Nativitas igitur Dei Deum perficit, ut Deus
non coeptus intelligatur <emph>186</emph> esse, sed natus: quia
coeptum esse, potest non id ipsum esse quod nasci,
dum omne coeptum aut ex nihilo in aliquid exsistit,
aut ex alio in aliud proficit et desinit; ut ex terra aurum,
ut ex solidis liquida, ut ex frigidis ferventia,
ut ex albis punicea, ut ex aquis animantia, ut ex inanimis
viventia: Dei autem filius neque ex nihilo Deus
coepit esse, sed natus est; neque aliud aliquid fuit
ante quam Deus est <note>( <hi>al.</hi> esset)</note>. Atque ita qui in Deum
natus est, nec coepit quod Deus est nec profecit.
Tenet itaque nativitas eam ex qua substitit
naturam, et filius Dei non aliud quam quod Deus est
<pb n="0211B"/>
subsistit.</p>
        </div3>
<div3>
          <head>15.</head>
          <p>
 <hi>Natus vere ex Deo est, cui Deus est pater et cui
cum Deo aequalitas. Aequalitas nec soli competit nec
diversis.</hi> -- Aut quisque hinc ambigit, discat a
Judaeis intelligentiam naturae, vel potius cognoscat
ab Evangelio veritatem nativitatis, in quo scriptum
est, <hi>Propter hoc magis quaerebant eum Judaei interficere,
quoniam non solum solvebat sabbatum, sed et
quod proprium sibi patrem dicebat Deum, aequalem se
faciens Deo <note>(Joan. V, 18)</note>
          </hi>. Non nunc, ut in caeteris
solet, Judaeorum sermo ab his dictus refertur: expositio
potius haec Evangelistae est, causam demonstrantis
cur Dominum interficere Judaei vellent. Cessat
<note>( <hi>al.</hi> cesset)</note> ergo per impietatem blasphemantium
vitiosae intelligentiae excusatio; cum per Apostoli
<pb n="0211C"/>
auctoritatem, sub significatione nativitatis, proprietas
naturalis ostensa sit: <hi>Patrem suum dicebat Deum,
aequalem se faciens Deo.</hi> Anne naturalis nativitas non
est, ubi per nomen patris proprii, naturae aequalitas
demonstratur? Non enim ambigitur, quin aequalitas
nihil differat. Quis porro dubitabit, quin indifferentem
naturam nativitas consequatur? Hinc enim est
sola illa quae vere esse possit aequalitas: quia naturae
aequalitatem sola possit praestare nativitas. Aequalitas
vero numquam ibi esse credetur, ubi unio est: nec
 tamen illic reperietur, ubi differt. Ita similitudinis
aequalitas nec solitudinem habet, nec diversitatem:
quia omnis aequalitas nec diversa, nec sola
sit.</p>
        </div3>
<div3>
          <head>16.</head>
          <p>
 <hi>Filii nativitas et cum Patre aequalitas ex ipsius
<pb n="0211D"/>
dictis. Divinitatis Christi diversa argumenta simul pertractantur.</hi> --Quamquam igitur hujus intelligentiae
<pb n="0212A"/>
nostrae judicia cum humani sensus opinione communia
sint, ut et nativitas naturae habeat aequalitatem,
et ubi aequalitas est, neque <emph>187</emph> alienum aliquid a
se possit esse, nec solum; tamen ex ipsis dictis dominicis
hujus quoque sermonis nostri fides affirmanda
est, ne temeritas contradicendi, sub libertate diversae
 in nominibus intelligentiae, audeat professionibus
divini de se testimonii contraire. Respondit
enim Dominus: <hi>Non potest Filius ab se facere quidquam,
nisi quod viderit Patrem facientem: quaecumque
enim ille facit, eadem et Filius facit similiter. Pater
enim diligit Filium, et omnia demonstrat ei quae ipse
facit: et majora horum opera demonstrabit ei, ut vos
admiremini. Sicut enim Pater suscitat mortuos et vivificat,
sic et Filius quos vult vivificat. Nec enim Pater
<pb n="0212B"/>
judicat quemquam, sed omne judicium dedit Filio, ut
omnes honorificent Filium sicut honorificant Patrem.
 Qui non honorificat Filium, non honorificat Patrem,
qui misit illum <note>(Ibid. 19, et seqq.)</note>
          </hi>. Propositionis
quidem ordo id exigebat, ut singula quaeque genera
singularum quarumcumque causarum pertractarentur;
ut quia Deum esse Dominum nostrum Jesum
Christum Dei filium, nomine, nativitate, natura, potestate,
professione didicissemus, demonstratio
nostra gradus singulos dispositionis propositae percurreret:
sed nativitatis id natura non patitur, quae
in se et nomen, et naturam, et potestatem, et professionem
sola complectitur. Sine his enim nativitas
non erit; quia in se haec omnia nascendo contineat.
Hanc igitur tractantes, incidimus in eam necessitatem,
<pb n="0212C"/>
ut superius commemorata ad ordinem tractatus
proprii differre non liceat.</p>
        </div3>
<div3>
          <head>17.</head>
          <p>
 <hi>Christus a Judaeis accusatus et naturam et nativitatem
suam exponit. Christi virtus de cognitione.
Quid haec cognitio.</hi> --Respondens enim Dominus ad
Judaeos, quod eum interficere ob hoc magis vellent,
quia patrem suum dicens Deum, aequalem se Deo fecisset,
omne sacramentum fidei nostrae, dum impiis
eorum motibus contradicit, exposuit. Dixerat enim
superius, cum, paralytico curato, violati sabbati
reus etiam mortis judicio constitueretur, <hi>Pater meus
usque adhuc operatur, et ego operor <note>(Joan. V, 17)</note>
          </hi>. Et
hinc omnis accendebatur invidia, quod se Deo exaequasset
paterni nominis usurpatione. Volens itaque
et nativitatem suam confirmare, et naturae virtutem
<pb n="0212D"/>
profiteri, ait: <hi>Non potest quidquam facere ab se Filius,
nisi quod viderit Patrem facientem <note>(Ibid., 19)</note>
          </hi>. Exordium
<pb n="0213A"/>
responsionis adversum Judaeorum impium motum,
per quem usque ad voluntatem inferendae mortis
exagitabantur, aptatum <emph>188</emph> est. Nam ad violati
sabbati objectum sibi reatum dixerat, <hi>Pater meus usque
adhuc operatur, et ego operor:</hi> ut usurpasse hoc
ex auctoritate intelligeretur exempli; significans
tamen hoc, quod ipse ageret. Patris esse opus intelligendum,
quia ipse in se operaretur operante. Et
rursum adversum eam invidiam, qua se per paternum
nomen Deo exaequasset, haec subdidit: <hi>Amen,
amen dico vobis, non potest Filius ab se facere quidquam,
nisi quod viderit Patrem facientem.</hi> Ne igitur
exaequatio illa per nomen naturamque filii fidem nativitatis
auferret; ait Filium ab se facere nihil posse,
nisi quod Patrem facientem vidisset. Et ut maneret
<pb n="0213B"/>
salutaris in Patre et Filio confessionis nostrae ordo;
naturam nativitatis ostendit, quae potestatem efficiendi
non per incrementa indultarum ad unumquodque
opus virium sumeret, sed de cognitione praesumeret:
praesumeret autem non de aliquo operis corporalis
exemplo, ut aliquid prius Pater faceret ad id, quod
postea Filius facturus esset: sed cum natura Dei in
naturam Dei substitisset, id est, ex Patre Filius natus
esset; per virtutis ac naturae in se paternae conscientiam
nihil ab se, nisi quod Patrem facientem vidisset,
Filium facere posse testatus est: et cum
unigenitus Deus paternae virtutis operationibus operaretur,
tantum sibi ad faciendum praesumeret,
quantum in conscientia sua esset, inseparabilem a se
Dei patris, quam per legitimam nativitatem obtinebat,
<pb n="0213C"/>
posse naturam. Non enim corporalibus modis
 Deus videt, sed visus ei omnis in virtute naturae
est.</p>
        </div3>
<div3>
          <head>18.</head>
          <p>
 <hi>Dum</hi> EADEM OMNIA <hi>facit, non alius; dum</hi> SIMILITER, <hi>alius est.</hi> --Denique subjecit: <hi>Omnia enim
quaecumque facit Pater, eadem et Filius facit similiter (Ibidem)</hi>.
 <hi>Similiter</hi> illud ad significationem nativitatis
adjecit: <hi>omnia</hi> vero et <hi>eadem</hi> ad ostendendae naturae
veritatem locutus est. In his enim, quae et <hi>quaecumque</hi> et <hi>eadem</hi> sunt, nec diversitas potest esse, nec
 reliquum. Atque ita in natura eadem est, cui eadem
omnia posse naturae sit. Ubi vero <hi>similiter</hi> per
Filium eadem omnia fiunt, similitudo operum solitudinem
operantis exclusit: ut omnia quae Pater facit,
eadem omnia similiter faciat et Filius. Haec est
<pb n="0213D"/>
verae nativitatis intelligentia, et fidei nostrae, quae
ex naturae divinae unitate, unius indifferentisque divinitatis
<pb n="0214A"/>
veritatem in Patre et Filio confitetur, absolutissimum
sacramentum, <emph>189</emph> ut eadem faciendo
Filius similiter faciat, et similiter faciendo eadem
sint ipsa quae faciat: quia sub una hac significatione
testentur et similiter facta nativitatem, et eadem
facta naturam.</p>
        </div3>
<div3>
          <head>19.</head>
          <p>
 <hi>Demonstratio operum nativitatem ingerit, non
ignorationem. Nostrae fidei instructio est. Velle quid.</hi> --Tenet itaque responsionis dominicae ordo ecclesiasticae
fidei integrum ordinem, ut nec discernat naturam,
et significet nativitatem. Hoc namque sequitur: <hi>Pater enim diligit Filium, et omnia demonstrat ei quae
ipse facit; et majora horum opera demonstrabit ei, ut
vos admiremini. Sicut enim Pater suscitat mortuos et
vivificat, sic et Filius quos vult vivificat 
 (Ibidem 20 et
21)</hi>. Anne demonstratio operum aliud hic nobis praeter
<pb n="0214B"/>
quam nativitatis fidem ingerit, ut subsistentem
Filium ex subsistente Deo patre credamus? Nisi forte
per ignorationem credendus est unigenitus Deus
doctrina demonstrationis eguisse; sed temeritas impiae
hujus existimationis non admittitur. Non enim
doceri eget qui quidquid docendus sit sciat.
Nam postea quam ait: <hi>Pater diligit Filium, et omnia
demonstrat ei quae ipse facit:</hi> ut ostenderet omnem
hanc Patris demonstrationem fidei nostrae esse doctrinam,
ut scilicet et Pater nobis in confessione esset et
Filius, et ne qua hic ignoratio in Filio posset intelligi,
cui Pater opera omnia, quae ipse faceret, demonstraret;
continuo ait: <hi>Et majora horum opera demonstrabit
ei, ut vos admiremini. Sicut enim Pater
<pb n="0214C"/>
suscitat mortuos et vivificat, sic et Filius quos vult vivificat.</hi> 
Demonstratio ergo futuri operis non ignoratur
a Filio, cui hoc demonstrandum est, ut exemplo paternae
naturae mortuos vivificet. Ea enim Patrem demonstraturum
Filio dicit, quae mirentur: et quae
eadem essent illa, mox docuit: <hi>Sicut enim Pater
suscitat mortuos et vivificat, sic et Filius quos vult vivificat <note>(Ibid., 21)</note>
          </hi>.
Exaequata virtus est per naturae indissimilis
unitatem. Et demonstratio operum non
ignorationis instructio est, sed nostrae fidei: quae
non Filio scientiam ignoratorum, sed nobis confessionem
nativitatis invexit, confirmans eam per id, quod
sibi omnia essent demonstrata quae posset. Neque
enim non circumspectum se coelestis sermo egit, ne
forte diversae naturae significatio sub occasione dicti
<pb n="0214D"/>
ambigui subreperet. Demonstrata <emph>190</emph> enim ei potius
opera Patris esse ait, quam ad operationem
<pb n="0215A"/>
eorum naturam virtutis adjectam: ut demonstratio
ipsa nativitatis esse substantia doceretur, cui per dilectionem
Patris, operum paternorum, quae per eum
effici vellet, esset connata cognitio. Porro autem ne
per demonstrationis professionem, ignorantis in eo
naturae diversitas crederetur; ea ipsa quae profitetur
demonstranda, non nescit. Usque adeo non de
exempli auctoritate gesturus est, ut vivificet quos
velit. Velle enim naturae libertas est, quae ad perfectae
virtutis beatitudinem cum arbitrii voluntate
subsistat.</p>
        </div3>
<div3>
          <head>20.</head>
          <p>
 <hi>Judicium omne datum naturam et nativitatem
probat. Judicium datum, ut honoris sit aequalitas.</hi> --Ac ne deinceps, quod quos vult vivificat, non nativitatis
videretur in se habere naturam, sed non natae
<pb n="0215B"/>
potius potestatis jure subsistere; continuo subjecit: <hi>Nec enim Pater judicat quemquam, sed omne judicium
dedit Filio 
 <note>(Ibid., 22)</note>
          </hi>. Et in eo, quod omne judicium
datum est, et natura et nativitas demonstratur:
quia et omnia habere sola natura possit indifferens,
neque nativitas aliquid possit habere, nisi datum sit.
Datum autem omne judicium est; quia vivificat quos
vult. Neque ademptum Patri judicium potest videri,
cum ipse non judicet: quia Filii judicium ex judicio
sit paterno; ab eo enim datum omne judicium est.
Sed dati judicii causa non tacita est. Sequitur enim: <hi>Sed judicium omne dedit Filio, ut omnes honorificent
Filium, sicut honorificant Patrem. Qui non honorificat
Filium, non honorificat Patrem qui misit illum 
 <note>(Ibid., 23)</note>
          </hi>.
Quid igitur, oro, derelictum est suspicionis, aut quid
<pb n="0215C"/>
reliquum est ad impietatem occasionis? <hi>Pater non judicat
quemquam, sed omne judicium dedit Filio.</hi> Judicii autem
dati ea causa est, ut Filius exaequati honoris ad
Patrem sit, et inhonorificus Filio inhonorificus et Patri
sit. Et quomodo post haec intelligitur nativitatis
differre natura, quam non solum operatio, virtus,
honor, sed etiam contumelia negati honoris exaequat?
Nihil igitur aliud, quam sacramentum nativitatis,
sermo nunc divinae responsionis ostendit. Neque
aliter potuit aut debuit Filius a Patre distingui,
<pb n="0216A"/>
quam ut et natus esse, nec tamen differens doceretur.</p>
        </div3>
<div3>
          <head>21.</head>
          <p>
 <hi>Tota de Filio fides eruitur ex praedictis Christi
verbis.</hi> --Pater igitur usque modo operatur, et <emph>191</emph> 
Filius operatur. Habes naturae nomina, cum et Pater
operatur et filius. Intellige et naturam Dei, per
quam Deus operatur, operantem. Ac ne forte duas
operationes naturarum dissimilium existimes intelligendas;
memento de caeco dictum fuisse: <hi>Sed ut
manifestentur opera Dei in eo: me oportet operari
opera ejus qui me misit <note>(Joan. IX, 3)</note>
          </hi>. In eo ergo,
quod operatur Filius, opus Patris est: et opus Filii,
opus Dei est. Et de operibus sequens adhuc sermo
est. Interim nunc nihil aliud studuit responsio, quam
ut omne opus referret ad utrumque; utriusque
<pb n="0216B"/>
autem natura non differret operandi, cum in eo, quod
usque adhuc Pater operatur, operatur et Filius: ne
qui dominus sabbati est <note>(dominus est enim sabbati
filius hominis, Luc. VI, 5)</note>, impie operari sabbato
crederetur, cujus opus per nativitatis naturam paterni
in se operis esset auctoritas. Non confunditur itaque
aut aboletur natura, ne filius sit: nec tamen rursum
adimitur natura, ne Deus sit. Nec discernuntur diversitate,
ne unum sint: neque quod unum sunt, id
potest praestare ne uterque sit. Et primum filium
cognosce, cum dicitur: <hi>Non potest Filius ab se facere
quidquam, nisi quod viderit Patrem facientem <note>(Joan.
V, 19)</note>
          </hi>. Habes nativitatem filii, quae ab se nihil possit
facere, nisi videat. In eo autem, quod ab se nihil potest,
innascibilitatis adimit errorem; ab se enim non
<pb n="0216C"/>
potest posse nativitas: quod autem videt, consciae
in se naturae significatur agnitio. Et in eo nunc veram
Dei cognosce naturam: <hi>Quaecumque enim ille facit,
eadem et Filius facit similiter (Ibidem)</hi>. Post naturae
autem virtutem, naturae per id indissimilis intellige
unitatem: <hi>Ut omnes honorificent Filium, sicut
honorificant Patrem qui misit illum <note>(Ibid., 23)</note>
          </hi>. Ac ne
te naturae unitas in solitarii unione contineat; sacramentum
in eo fidei disce: <hi>Qui non honorificat Filium,
non honorificat Patrem qui misit illum (Ibidem)</hi>. Conclusa
<pb n="0217A"/>
sunt omnia adversum haeretici furoris ingenia.
Filius est, quia ab se nihil potest: Deus est, quia
quaecumque Pater facit, et ipse eadem facit: unum
sunt, quia exaequatur in honore, eademque facit,
non alia: non est pater ipse, quia missus est. Habet
igitur hoc sacramenti sola nativitas, ut complectatur
in se et nomen, et naturam, et potestatem, et professionem:
quia universa <emph>192</emph> nativitas non potest
non in ea esse natura, unde nascatur. Non affert externi
generis substantiam: quia ex uno non subsistit
alienum. Quod autem alienum a se non est, id unum
est genere naturae: et quidquid unum est per nativitatem,
non habet solitudinem; quia et solitudo singularis
est, et nativitatis est unitas ad utrumque.</p>
        </div3>
<div3>
          <head>22.</head>
          <p>
 <hi>Arianorum fides ipsorum cognitioni adversa.
<pb n="0217B"/>
Christi potestas, nativitas ex Deo, natura divina et exsistentia
in Patre; manus.</hi> --Et super hoc, adsit
sibi divinae de se sententiae testimonium. Ait enim: <hi>Qui sunt ex ovibus meis, vocem meam audiunt, et ego
novi eas, et sequuntur me, et ego vitam aeternam do eis,
et non perient in sempiternum, nec quisquam rapiet
eas de manu mea. Pater quod dedit mihi, majus est
omnibus, nemo poterit rapere de manu patris mei. Ego
et Pater unum sumus 
 <note>(Joan. X, 27, et seqq.)</note>
          </hi>. Quis, rogo,
intelligentiam nostram stupor hebetis mentis obtundit,
ut haec in sensum nostrum tam absolute dicta
non subeant? Aut quis infirmitatem humanam tumor
animi insolentis illudit, ut Dei cognitionem ex his
adepti, Deum putent non in his intelligendum esse
quibus cognitus est? Aut enim alia sunt Evangelia
<pb n="0217C"/>
proferenda quae doceant: aut si de Deo sola ista
(Evangelia) docuerunt, cur non ita credimus ut docemur?
Quod si ex his tantum sumpta cognitio est;
cur non exinde fides sit, unde cognitio? Sed cum
fides cognitioni esse adversa detegitur; jam non cognitionis
fides illa, sed criminis est, irreligiosam sibi
fidem adversus religionem confessae cognitionis assumens.
Unigenitus igitur Deus naturae in se suae
conscius, nativitatis propriae inenarrabile sacramentum,
ad fidei tamen nostrae confessionem, quanta potest
verborum absolutione significat: ut et natus intelligatur,
et in Dei natura esse credatur, et cum
<pb n="0218A"/>
Patre unum sit, et unum se profitendo cum Patre,
non tamen ut solus tantum atque ipse
pater intellectus amittat esse quod filius est. Testatur
enim primum naturae virtutem, cum de ovibus
suis ait: <hi>Nec quisquam rapiet eas de manu mea <note>(Ibid. 28)</note>
          </hi>.
Consciae potestatis haec vox est, imperturbatae
virtutis libertatem per id, quod nemo oves de
manu sua abripiat, confiteri. At vero ut in natura
licet Dei, naturae tamen ex Deo sit intelligenda nativitas;
subjecit: <hi>Pater quod dedit mihi majus est omnibus <note>(Ibid., 19)</note>
          </hi>.
Non occultat ex Patre esse se natum:
quod enim a Patre accepit, <emph>193</emph> <hi>majus est omnibus.</hi> 
  Et qui accepit, est in eo quod accepit
nascendo, non postea; et tamen ex alio est, dum accepit.
Sed qui ex alio, accepit, ne aliud quid potius,
<pb n="0218B"/>
et non in ejus intelligeretur natura a quo accepit exsistere;
ait: <hi>Nemo poterit rapere de manu patris mei.</hi> 
De manu sua nemo rapit: quia a Patre quod est omnibus
majus accepit. Quid sibi vult tam diversa professio,
ut rursum de manu patris sui nemo rapiat?
Filii manus est, quae accepit a Patre; Patris manus
est, quae dedit Filio: et quomodo quod non rapitur
de manu Filii, non rapitur de manu Patris? Quomodo
si quaeris intellige: <hi>Ego et Pater unum sumus <note>(Joan.
X, 30)</note>
          </hi>. Manus Filii, manus Patris est. Non enim degenerat
per nativitatem natura, ne eadem sit: neque
rursum quia eadem est intelligentiam nativitatis offendit,
quia nativitas nihil in se admittit alienum. Ut
vero per corporalem significationem virtutem possis
ejusdem nosse naturae, commemorata est Filii manus
<pb n="0218C"/>
manus Patris; quia natura et virtus Patris esset
in Filio. Postremo ut per sacramentum nativitatis
veritatem naturae indifferentis agnosceres; dictum
est: <hi>Ego et Pater unum sumus:</hi> ut quod unum sunt,
nec diversum nec solitarium crederetur, non alia in
utroque per nativitatis et generationis proprietatem
exsistente natura.</p>
        </div3>
<div3>
          <head>23.</head>
          <p>
 <hi>Ariani in Christum Judaeis iniquiores.</hi> --Manet,
quantum intelligi licet, mentium vesanarum voluntas,
cessante licet voluntatis effectu: et malignum
animum malevolentiae studium, absistente mali operis
occasione, non deserit. Nunc enim haereticorum
<pb n="0219A"/>
furor, jam Domino in coelis sedente, quia exemplo
Judaeorum in crucem agere non possunt, pari tamen
infidelitate hoc eum quod est ( <hi>supple,</hi> esse) denegant:
et cum non possint negare quae dicta sunt,
tamen dictis non obedientes, odium impietatis
exercent, verborum lapides injiciunt, et si possent,
de throno eum suo in crucem retraherent. Et de Judaeis
quidem ad dicti hujus novitatem commotis ita
scribitur <note>(Joan. X, 31, et seqq.)</note>: <hi>Tulerunt igitur lapides
Judaei, ut eum lapidarent. Respondit</hi> <emph>194</emph> <hi>eis: Multa bona
opera ostendi vobis a Patre, propter quod eorum opus
lapidatis me? Responderunt ei Judaei: Pro bono opere
non lapidamus te, sed pro blasphemia; et quia tu cum
sis homo, facis te Deum.</hi> At tu vero, haeretice, quid agas
ac profitearis agnosce; et eorum te intellige esse consortem,
<pb n="0219B"/>
quorum in te refers perfidiae exemplum. Ad
id enim quod dictum est, <hi>Ego et Pater unum sumus,</hi> 
Judaei lapides elevaverunt, et eorum impius dolor ad
sacramentum fidei salutaris impatiens, usque ad impetum
inferendae mortis erupit. Quid tu, non habendo
quem lapides, denegando minus efficis? Non differt
voluntas: sed voluntatem tuam inefficacem esse coelestis
thronus efficit. Quanto tu irreligiosior Judaeo?
Lapides ille in corpus elevat, tu in Spiritum; ille in
hominem ut putabat, tu in Deum; ille in diversantem in
terris, tu in throno virtutis sedentem; ille in ignoratum,
tu in confessum; ille in moriturum, tu in judicem
saeculorum. Ille dicit: <hi>Cum sis homo <note>(Ibid., 33)</note>
          </hi>; tu dicis:
Cum sis creatura; uterque autem dicitis, <hi>facis te
Deum;</hi> hoc commune in eum impii vestri oris opprobrium
<pb n="0219C"/>
est. Negas enim Deum ex generatione Dei,
negas filium ex nativitatis veritate, negas hoc,
quod <hi>ego et Pater unum sumus,</hi> confessionem unius
in utroque atque consimilis esse naturae. Subjicis
substantiae novae et externae et alienae Deum: ut aut
alterius generis Deus sit, aut omnino nec Deus sit,
quia non ex Deo nativitate subsistat.</p>
        </div3>
<div3>
          <head>24.</head>
          <p>
 <hi>Responsio Christi Judaeis, apta et Arianis. Responsionis causa et scopus.</hi> --Sed quia ad sacramentum dicti hujus commotus es: <hi>Ego et Pater unum
sumus;</hi> ut Judaeo dicente: <hi>Cum sis homo, facis te
Deum,</hi> tu pari impietate dicas: Cum sis creatura,
facis te Deum (dicis enim: Non es filius ex nativitate,
<pb n="0220A"/>
non es Deus ex veritate; creatura es praestantior
cunctis: sed non es in Deum natus, quia ex incorporali
Deo nativitatem non admitto naturae; non
modo tu et Pater non unum estis, sed nec filius es,
nec similis es, nec Deus es). Judaeis quidem Dominus
respondit, sed magis ad impietatem tuam omnis
haec apta responsio <emph>195</emph> est: <hi>Nonne scriptum est
in lege, Quoniam ego dixi, dii estis? Si ergo illos
dixit deos, ad quos verbum factum est Dei, et non
potest solvi Scriptura; quem Pater sanctificavit, et misit
in hunc mundum, vos dicitis quia blasphemavi, quoniam
dixi, Filius Dei sum? Si non facio opera Patris,
nolite credere mihi: si autem facio, et mihi non vultis
credere, operibus credite; ut sciatis et cognoscatis,
quoniam  Pater in me, et ego in eo (Ibid., 34
<pb n="0220B"/>
seq.)</hi>. Causam responsionis causa objectae ei blasphemiae
intulit. Id enim ad crimen deputabatur, quod
se cum homo esset Deum faceret. Deum autem se
facere per id arguebatur, quod dixisset: <hi>Ego et Pater
unum sumus.</hi> Demonstraturus itaque hoc, quod ipse
et Pater unum essent, ex nativitatis usurpatum esse
natura; in eo primum ineptiam ridiculi opprobrii
confutat, cur in reatum vocaretur, quod se cum
homo esset Deum faceret. Cum enim lex hujus nominis
appellationem sanctis hominibus decerneret,
et sermo Dei indissolubilis confirmaret hanc impertiti
nominis professionem; quomodo hic, quem Pater
sanctificasset, et quem in hunc mundum misisset,
blasphemus esset Dei se filium confitendo; cum cognominatos
per legem deos indissolubilis Dei sermo
<pb n="0220C"/>
statuisset? Jam ergo non est criminis, quod se Deum
cum homo sit faciat; cum eos, qui homines sint,
lex deos dixerit. Et si a caeteris hominibus non irreligiosa
hujus nominis usurpatio est; ab eo homine,
quem Pater sanctificavit (omnis enim hic de homine
responsio est, quia Dei filius etiam hominis filius
est), non impudenter usurpari videtur, quod Dei se
filium dixerit; cum praecellat caeteros, qui cognominare
se non irreligiose deos possunt, per id quod
sanctificatus in filium est: beato Paulo scientiam
nobis sanctificationis istius intimante, cum ait:
 <hi>Quod ante promisit per prophetas suos in Scripturis
sanctis de filio suo, qui factus est ex semine David
<pb n="0221A"/>
secundum carnem, qui destinatus est filius Dei in
virtute secundum spiritum sanctificationis <note>(Rom. I,
2, et seqq.)</note>
          </hi>. Cessat ergo blasphemiae crimen, quod
cum sit homo Deum se faciat: cum hoc nomen plurimis
Dei sermo detulerit, et sanctificatus ac missus a
Patre nihil aliud se quam Dei filium sit professus.</p>
        </div3>
<div3>
          <head>25.</head>
          <p>
 EGO ET PATER UNUM SUMUS, <hi>naturam nativitatis
ostendit.</hi> --Non est relictus, ut arbitror, ambigendi <emph>196</emph> 
 locus, quin de natura nativitatis dictum sit: <hi>Ego et Pater unum sumus.</hi> 
 Nam cum Judaei arguissent
illum, quod per hoc dictum, homo ipse cum esset, sese
Deum faceret: responsio ejus confirmat, quod Dei se filium
per id quod <hi>Ego et Pater unum sumus <note>(Joan. X,
30)</note>
          </hi>, ostenderit, primum nomine, deinde natura,
postremo nativitate. Nam <hi>ego et Pater</hi> rerum nomina
<pb n="0221B"/>
sunt; <hi>unum</hi> vero naturae professio est, quia in eo
quod est uterque non differat; <hi>sumus</hi> autem non patitur
unionem. Et ubi quod <hi>unum sumus</hi> unio non
est, unum eos efficit esse nativitas. Hoc enim totum
ex eo est, quod Dei se filium sanctificatus a Patre
profitetur, et professio Dei filii hoc quod <hi>Ego et Pater
unum sumus</hi> confirmat: quia nativitas non aliam
possit, nisi eam ex qua subsistit, afferre naturam.</p>
        </div3>
<div3>
          <head>26.</head>
          <p>
 <hi>Natura Dei in Filio evincitur ex gestis. Aequari
Deo nequit quod extra eum.</hi> --Consummavit autem
totius fidei nostrae sacramentum unigeniti Dei sermo.
Namque cum responsum ad id fuisset, cur se cum
homo esset Deum faceret; ut dictum illud, <hi>Ego et
Pater unum sumus,</hi> absolutae et perfectae intelligentiae
ordinem sumeret, haec consequenter subjecit:
<pb n="0221C"/> <hi>Vos dicitis, quia blasphemavi, quoniam dixi: Filius
Dei sum. Si non facio opera Patris, nolite credere
mihi: si autem facio, et mihi non vultis credere, operibus
credite; ut sciatis et cognoscatis, quoniam Pater
in me, et ego in eo 
 <note>(Joan. X, 36, et seqq.)</note>
          </hi>. Infrenis audaciae
est desperata jam per conscientiam salus,
et extra pudorem est professa omnis impietas. Nam
 jam quis nec erubescit stultitiae, ubi perdidit religionem:
his enim contradicere, amentia potius quam
ignoratio est. Dominus dixerat, <hi>Ego et Pater unum
sumus:</hi> nativitatis hoc sacramentum est, ut Pater et
Filius in unitate naturae sint. Et quia naturae praesumptio
vocaretur in crimen, praesumendi ratio docetur
ex causa. Ait enim: <hi>Si non facio opera Patris,
<pb n="0222A"/>
nolite credere mihi <note>(Ibid., 37)</note>
          </hi>. Si non opera Patris
facit, non credendum ei est, profitenti Dei esse se
filium. Non habet ergo nativitas novam externamque
naturam; quia per id filius esse credendus est, quod
opera patris efficiat. Quid hic adoptio, quid indulgentia
nominis loci invenit, ne ex natura Dei filius
sit; cum Dei filius ex naturae paternae operibus credendus
sit? Non exaequatur aut similis <emph>197</emph> est Deo
creatura, neque ei naturae alienae potestas comparatur:
sola ei nativitas filii non impie per similitudinem
creditur aequalis. Nam quidquid extra eum est, cum
contumelia ei honoratae virtutis aequabitur. Si enim
aliquid, quod non ex ipso est, reperiri potest simile
ei ac virtutis ejusdem; amisit privilegium Dei sub
consortio coaequalis; jamque non erit Deus unus, a
<pb n="0222B"/>
quo indifferens sit deus alius. At vero non habet contumeliam,
proprietatis aequalitas: quia suum est,
quod sui simile est; et ex se est, quod sibi ad similitudinem
comparatur; nec extra se est, quod quae
sua sunt potest: et profectus dignitatis est, genuisse
potestatem, nec alienasse naturam. Opera Patris efficit
Filius; et per id credi se Dei filium postulat.
Non est praesumptio arrogans, quae probari se non
nisi ex his quae gerat poscit. Gerere autem se non
sua, sed quae Patris sunt, testatur; ne per magnificentiam
gestorum naturae nativitas auferatur. Et quia
sub sacramento assumpti corporis, et nati ex Maria
hominis, Dei filius non intelligebatur,  fides
nominis intimatur ex gestis, cum ait: <hi>Si autem facio,
et mihi non vultis credere, operibus credite (Ibid.,
<pb n="0222C"/>
38)</hi>. Credi sibu primum quod Dei filius sit, nisi ex
operibus Patris quae ipse efficit, non vult. Quod si
facit opera, et per humilitatem corporis fide professionis
indignus est, operum fidem postulat. Cur enim
sacramentum nati hominis, intelligentiam divinae
nativitatis impediat; cum divina nativitas omne opus
suum sub ministerio assumpti hominis exsequatur?
Si igitur homini per opera non creditur quod
Dei filius sit; credatur operibus quod Dei filii sint,
quia negari quod Dei sint non possunt. Omne enim
in se filius Dei habet nascendo, quod Dei est:
et idcirco opus Filii opus Patris est, quia nativitas
nec extra naturam eam est ex qua manet, et naturam
eam in se habet unde subsistit.
<pb n="0223A"/>
</p>
        </div3>
<div3>
          <head>27. </head>
          <p>
 <hi>Filius in Patre, et vicissim. Quidquid in Deo est,
unum est. Filius vita de vita, adeoque non ex nihilo.</hi> --Faciens igitur opera Patris, et postulans ut si sibi
non crederetur, vel operibus <emph>198</emph> ipsis crederetur,
demonstrare debuit quid esset operibus credendum,
nempe quod sequitur: <hi>Si autem facio, et mihi non
vultis credere, operibus credite; ut sciatis, et cognoscatis,
quoniam Pater in me, et ego in eo <note>(Joan. X, 38)</note>
          </hi>.
Hoc est illud, <hi>Dei filius sum;</hi> hoc est illud, <hi>Ego et Pater
unum sumus.</hi> Haec est nativitatis natura: hoc salutaris
fidei sacramentum, non dividere quod unum
sunt, nec nativitati adimere naturam, et ex vivente
Deo viventis Dei veritatem confiteri. Non enim
ex compositis atque inanimis Deus, qui vita
est, subsistit: neque qui virtus est, ex infirmibus
<pb n="0223B"/>
continetur: neque qui lux est ex obscuris coaptatur:
neque qui spiritus est, ex disparibus formabilis
est. Totum in eo quod est, unum est: ut quod
spiritus est, et lux et virtus et vita sit; et quod vita
est, et lux et virtus et spiritus sit. Nam qui ait, <hi>Ego sum, et non demutor 
 <note>(Malac. III, 6)</note>
          </hi>; non demutatur
ex partibus, nec fit diversus ex genere. Haec
enim, quae superius significata sunt, non ex partibus
in eo sunt; sed totum hoc in eo unum et perfectum,
omnia Deus vivens est. Vivens igitur Deus, et aeterna
naturae viventis potestas est: et quod cum sacramento
scientiae suae ex eo nascitur, non potuit aliud natum
esse quam vivens. Nam cum ait, <hi>Sicut misit me
vivens Pater, et ego vivo per Patrem <note>(Joan. VI, 58)</note>
          </hi>;
docuit vitam in se per viventem Patrem inesse. Dehinc
<pb n="0223C"/>
cum dicit, <hi>Sicut enim Pater habet vitam in semetipso,
sic et Filio dedit vitam habere in semetipso <note>(Joan. V, 26)</note>
          </hi>;
omnia viva sua ex vivente testatus est.
Quod autem ex vivo vivum natum est, habet nativitatis
profectum sine novitate naturae. Non enim novum
est, quod ex vivo generatur in vivum; quia nec
ex nihilo ad nativitatem vita quaesita est, et vita, quae
nativitatem sumit ex vita, necesse est per naturae unitatem,
et perfectae atque inenarrandae nativitatis sacramentum,
ut et in vivente vivat, et in se habeat
  vitam viventem.
</p>
        </div3>
<div3>
          <head>28. </head>
<p>
            <pb n="0224A"/> <hi>Qui in Patre sit. Humanae nativitatis comparatio.
Nativitatis utriusque discrimen.</hi> --Admonuisse nos
in exordio sermonis <note>(Lib. I, n. 19; lib. IV, n. 2; et lib.
VI, n. 9)</note> <emph>199</emph> nostri meminimus, humanas comparationes
divinis non satisfacere exemplis; tamen
pro parte intelligentiae nostrae sensum formis corporalibus
erudiri. Humanae nativitatis conscientiam
consulo, utrum non intra patres maneat origo nascentium.
Nam tametsi elementa illa inanima ac turpia,
quibus nascendi causae inchoantur, in hominem
alterum effluant, naturae tamen virtute intra se invicem
manent: dum et per datam naturae ejusdem
originem, nascentem sequitur ille qui gignit; et
per acceptam nativitatem, cujus virtus etsi derivetur,
non tamen aufertur, in gignente se manet ille
<pb n="0224B"/>
qui nascitur. Et hoc quidem tantum ad humanae nativitatis
intelligentiam commemoratum a nobis sit, non
etiam ad perfectum in unigenito Deo nativitatis exemplum:
quia naturae humanae infirmitas ex disparibus
comparatur, et ex inanimis continetur ad vitam. Nec
statim in ea quod gignitur vivit, neque totum vivit ex
vita; cum in ea multa sint, quae sine naturae suae
sensu, cum excreverint, desecentur. In Deo vero
totum quod est vivit. Deus enim vita est: et ex vita
non potest quidquam esse nisi vivum. Neque ex
derivatione, sed ex virtute nativitas est. Ac sic dum
totum quod est vivit, et dum totum, quod ex eo nascitur,
virtus est; habet nativitatem, non habet demutationem;
et impertit profectum, nec amittit naturam:
dum et nativitatem quam dedit per indiscretae naturae
<pb n="0224C"/>
similitudinem sequitur, et nativitas eam, quae
vivens ex vivente est, naturam nascendo non deserit.</p>
        </div3>
<div3>
          <head>29.</head>
          <p>
 <hi>Ignis comparatio altera.</hi> --Affert autem pro
parte fidei hujus significationem, ignis in se ignem
habens, et in igni ignis manens. Nam cum sit in eo
splendor luminis, naturae calor, virtus urendi, mobilitas
aestuandi; totum tamen ignis est, et haec universa,
una natura est. Habet quidem ex infirmitate,
quod per materiam subsistit ac vivit, et cum ea per
quam vixerat deficit. Sed hoc, quod incomparabile <emph>200</emph> 
 Dei est, comparatione ex parte cognoscimus;
<pb n="0225A"/>
ut non incredibile in Deo sit, quod pro parte
aliqua in terrenis reperiatur elementis. Quaero itaque
nunc utrum divisio ac separatio sit, cum ignis ex igne
est. Aut numquid absciditur natura ne maneat, aut
non sequitur natura ne insit, cum accenso lumine
ex lumine per quemdam quasi nativitatis profectum
naturae nulla desectio sit, et tamen sit lumen ex
lumine? Aut numquid hoc non manet in eo, quod ex
sese sine desectione subsistit? Aut hoc non inest in
eo, unde non recisum est, sed cum unitate substantiae
naturalis exivit? Et quaero anne non unum
sint, cum lumen ex lumine nec divisione separabile
sit, nec genere naturae?</p>
        </div3>
<div3>
          <head>30.</head>
          <p>
 <hi>Comparationum quis usus.</hi> --Et haec, ut dixi,
ad intelligentiam fidei tantum comparata sint, non
<pb n="0225B"/>
etiam ad Dei dignitatem, ut nos potius intelligentiam
invisibilium ex corporalibus sumeremus, non
utique ut aliquod naturae Dei satisfaceret comparationis
exemplum: cum dignum et justum esset testanti
de se Deo credere. Sed quia simpliciorum
fidem furor haereticus turbaret, ut id de Deo credi
non oporteret, quod difficile, nisi per corpoream
comparationem, posset intelligi: idcirco secundum
illud jam etiam superius memoratum a nobis Domini
dictum: <hi>Quod de carne nascitur, caro est: quod autem
de spiritu, spiritus est <note>(Joan. III, 6)</note>
          </hi>, quia Deus spiritus
est, utile existimavimus haec pro parte inserere
comparationis exempla: ne mentiri de professione
sua existimaretur, cum divinae nobis professionis
intelligentiam ex aliquo naturalia creaturarum
<pb n="0225C"/>
exempla praestarent.</p>
        </div3>
<div3>
          <head>31.</head>
          <p>
 <hi>Filio natura divina vi nativitatis. Per hanc ipse
in Patre et Pater in eo. Patrem dicens dicit et Filium.</hi> 
--Igitur ex vivente vivens Dei filius, et ex Deo
Deus, et naturae inseparabilis atque indissimilis unitatem
et sacramentum nativitatis ostendens, ait, <hi>Ego et Pater unum sumus.</hi> 
 Et quia calumnia dicti
tamquam insolentis exsisteret; ut conscientiam potius
<pb n="0226A"/>
naturae demonstraret in dicto, subjecit, <hi>Dicitis
quia blasphemavi, quoniam dixi,</hi> <emph>201</emph> <hi>Filius Dei sum,</hi> 
unitatem naturae ex nativitate esse contestans. At vero
ut nativitatis fidem professio absoluta firmaret, nec
naturae tamen afferret nativitas professa dissidium;
hanc totius responsionis suae tenuit absolutionem, <hi>Operibus credite, quoniam Pater in me, et ego in Patre.</hi> 
Quid hic non naturale ac proprium sub sacramento
nativitatis ostensum est? Insunt sibi invicem,
dum non est nisi ex patre nativitas, dum in Deum
alterum naturae vel exterior vel dissimilis
non subsistit, dum Deus ex Deo manens non est
aliunde quod Deus est. Infer duos, si occasio patet,
fidei Ecclesiae deos: aut solitarium Deum vel falsa
saltem mentire ratione: Filium, si potes, a Patre
<pb n="0226B"/>
absque nativitatis tantum confessa veritate discerne,
Filius in Patre est, et in Filio Pater, non per transfusionem
refusionemque mutuam, sed per viventis
naturae perfectam nativitatem. Ita in Deo patre et
in Deo filio neque duos connumerabis deos,
quia unum uterque sunt; neque singularem praedicabis,
quia uterque non unus est. Non habet igitur fides
apostolica duos deos, quia nec duos patres habeat,
nec duos filios. Confitendo patrem, confessa filium
est: credens in filium, credidit et in patrem: quia
et nomen patris habet in se filii nomen. Non enim
nisi per filium pater est; et significatio filii, demonstratio
patris est: quia non nisi ex patre sit filius. In
unius itaque confessione non unus est: dum et patrem
consummat Filius, et Filii ex Patre nativitas
<pb n="0226C"/>
est. Non demutatur autem per nativitatem natura, ne
secundum similitudinem generis sui eadem sit. Eadem
autem ita est, ut per nativitatem et generationem
uterque potius unum confitendus sit esse, non unus.</p>
        </div3>
<div3>
          <head>32.</head>
          <p>
 <hi>Epilogus. Qui Pater et Filius Deus unus et non
solus, invicem sunt.</hi> --Duos itaque praedicet deos,
qui potest unum praedicare sine uno: aut singularem
Deum doceat, qui possit negare et unum <emph>202</emph> uni per
<pb n="0227A"/>
naturae virtutem et per sacramentum generationis et
nativitatis non inesse. Naturam quoque diversam
deputet ad utrumque, qui nesciat Patrem et
Filium quod unum sint praedicatos. Deleant haeretici
evangelicam Filii de se professionem, <hi>Ego in Patre,
et Pater in me:</hi> ut possint vel duos deos praedicare,
vel solum. Non sunt naturarum significationes
in naturae unius proprietate: nec duos deos Dei ex
Deo veritas perficit, nec singularem Deum Dei patitur
nativitas, nec non unum sunt qui invicem
sunt. Invicem autem sunt, cum unus ex uno est:
quia neque unus uni aliud per generationem quam
quod suum est dedit, neque unus ab uno aliud per
nativitatem obtinet quam unius. Apostolica igitur
fides, sive Patrem praedicabit, praedicabit Deum
<pb n="0227B"/>
unum; sive Filium confitebitur, confitebitur Deum
unum: quia et eadem atque indissimilis Dei natura
sit in utroque, et quod dum et Pater Deus et Filius
Deus est, et unum sit naturae nomen utriusque,
unus utrumque significat. Nam ex Deo Deus, vel in
Deo Deus,
nec deos duos perficit, cum unus ex uno
 in natura et nomine maneat unius; nec in solitarium
Deum deficit, cum unus et unus in significatione
non solus sit.</p>
        </div3>
<div3>
          <head>33.</head>
          <p>
 <hi>Iter ad Patrem per Filium: qui hoc intelligatur.</hi> --Non incertam aut dubiam Dominus tanti sacramenti
doctrinam reliquit, nec nos in ambiguae intelligentiae
deseruit errore. Et audiamus eum omnem fidei hujus
cognitionem Apostolis revelantem: ait enim <note>(Joan.
XIV, 6, et seqq.)</note>: <hi>Ego sum via et veritas et vita: nemo
<pb n="0227C"/>
venit ad Patrem, nisi per me. Si scitis me, et Patrem
meum scitis: et a modo scietis eum, et vidistis eum.
Ait illi Philippus: Domine, ostende nobis Patrem, et
sufficit nobis. Dicit ei Jesus: Tanto tempore vobiscum
sum, et non nostis me? Philippe, qui vidit me,
vidit et Patrem. Quomodo tu dicis, ostende nobis Patrem?
Non credis mihi, quoniam ego in Patre, et
Pater</hi> <emph>203</emph> <hi>in me est? Verba, quae ego loquor vobis,
non a me loquor; sed Pater, qui in me manet, ipse
<pb n="0228A"/>
facit opera sua. Credite mihi, quoniam ego in Patre, et
Pater in me. Sin autem, vel propter opera ipsa credite.</hi> 
Non nos in erratica atque in invia deducit ille qui via
est, neque illudit per falsa qui veritas est, neque in
mortis relinquit errore qui vita est. Et quia haec benigna
ad salutem nostram dispensationis suae nomina
ipse constituit, ut nos tanquam via in veritatem deduceret,
et veritas constitueret in vita; cognoscendum
est, quod illud obtinendae vitae sacramentum esse
demonstret. <hi>Nemo venit ad Patrem nisi per me <note>(Joan. XIV, 6)</note>
          </hi>.
Iter ad Patrem per Filium est. Et quaerendum
est utrum hoc per doctrinae admonitionem,
an per naturae fidem sit: quia videri possumus per
doctrinam Filii potius ad Patrem, quam per confessionem
paternae in eo divinitatis venire. Intelligentiae
<pb n="0228B"/>
igitur sensum in consequentibus requiramus. Non
enim fides ex arbitrio nostro, sed ex dictorum est
ineunda virtutibus.</p>
        </div3>
<div3>
          <head>34.</head>
          <p>
 <hi>Filium qui sciat, scire et Patrem.</hi> --Nam
hoc sequitur: <hi>Si scitis me, et Patrem meum
scitis <note>(Ibid., 7)</note>
          </hi>. Homo Jesus Christus cernitur:
et quomodo si ipse cognitus sit, erit cognitus Pater;
cum naturae suae, id est, hominis in eo habitum Apostoli
recognoscant, et liber a corporali Deus carne,
non in hac corporalis carnis infirmitate noscendus
sit? Sed in sacramento assumpti corporis divinitatis
paternae naturam in se Dominus confirmans, hunc
ordinem tenuit: <hi>Si scitis me, et patrem meum scitis:
et a modo scietis eum, et vidistis eum.</hi> Tempus visionis
separavit a tempore cognitionis. Nam quem cognoscendum
<pb n="0228C"/>
ait, eumdem jam dixit et visum ut
naturae jam pridem in se conspectae scientiam ex
tempore nunc hujus revelationis acciperent.</p>
        </div3>
<div3>
          <head>35.</head>
          <p>
 <hi>Philippus hoc non capit; cur. Qui salva fide Patrem
sibi ostendi rogat.</hi> --Sed commovit apostolum
Philippum novitas dictorum. Homo cernitur, Dei se
filium confitetur, cognito se cognoscendum Patrem
fatetur. Patrem visum esse dicit, et per id cognoscendum
esse quia visus sit. Humani istud animi infirmitas
<pb n="0229A"/>
non capit, <emph>204</emph> nec fidem sumit tam diversarum
rerum professio; ut qui tunc visus sit, nunc
cognoscendus sit, cum vidisse cognitio sit; ut si
Filius cognitus sit, et Pater cognitus sit: cum cognitionem
Filii ipse secundum hominem corporalis et visus
et tactus ingesserit, cognitionem autem ex eo Patris,
ipsa illa differens ab eo conspecti hominis natura non
praestet, et frequenter Filius Patrem a nemine visum
esse testatus sit. Prorupit igitur apostolica familia
ritate et constantia Dominum interrogans Philippus: <hi>Domine, ostende nobis Patrem, et sufficit nobis.</hi> 
 Non
fides nunc periclitatur: sed ignorationis hic error est.
Visum enim jam, et a modo cognoscendum Dominus
Patrem dixerat: sed visum esse Apostolus non intellexerat.
Denique non visum negavit; sed ostendi sibi
<pb n="0229B"/>
rogavit: neque ostensionem veluti corporalis contemplationis
desideravit, sed demonstrationem intelligendi
ejus qui visus est postulavit. Filium enim in
habitu hominis viderat: sed quomodo per id Patrem
viderit, nescit. Nam ad quod dixerat, <hi>Domine, ostende
nobis Patrem <note>(Ibid., 8)</note>
          </hi>, ut ostensio illa intelligendi
potius esset demonstratio, quam videndi, subjecit, <hi>et sufficit nobis.</hi> 
 Non adempta est fides dicto; sed cognoscendi
demonstratio est postulata, quae sufficeret
ad fidem dicti: quia per Domini professionem
auctoritas esset non incerta credendi. Hinc autem
ostendendi Patris petitio orta est, quia dictus esset
visus esse, et per hoc noscendus esse, quia visus
sit. Nec impudens erat, ostensionem ejus qui visus
est postulare.
<pb n="0229C"/>
</p>
        </div3>
<div3>
          <head>36. </head>
          <p>
 <hi>Quod Dei in Christo naturam nondum nosset
arguitur.</hi> --Dominus itaque dictis Philippi haec reddidit: <hi>Tanto tempore vobiscum sum; et non nostis me,
Philippe 
 <note>(Ibid., 9)</note>
          </hi>? Arguit Apostoli in cognoscendo
se ignorationem: quia superius se cognito Patrem
quoque cognitum esse dixisset. Sed quid illud est,
quod queritur se tanto tempore cognitum non fuisse?
<pb n="0230A"/>
Scilicet quia se cognito, paternae in se naturae esset
intelligenda divinitas. Cum enim ea, quae gereret,
propria Deo essent, calcare undas, jubere ventis,
 inintellecta demutatione vini <emph>205</emph> incrementoque
panum cum gestorum fide gerere, fugare daemonas,
morbos depellere, damna corporum rependere, emendare
vitia nativitatis, peccata dimittere, vitam mortuis
reddere; et haec agere carnalem, et Dei se filium
inter ista profitentem: hinc querelae omnis orta conquestio
est, quod in sacramento nativitatis humanae,
 gessisse haec in homine assumpto Dei non intellecta
natura est.</p>
        </div3>
<div3>
          <head>37.</head>
          <p>
 <hi>Patrem exhibet ut vivens ipsius imago.</hi> --Et
idcirco arguens, cur cum haec tanto tempore gereret,
agnitus non fuisset; postulantibus ut sibi Patrem
<pb n="0230B"/>
ostenderet, ait: <hi>Qui me vidit, vidit et Patrem <note>(Ibid.)</note>
          </hi>.
Non hic ille contemplationem corpoream et visum
oculorum carnalium significat, sed eorum de quibus
dixerat, <hi>Nonne vos dicitis, quoniam adhuc quatuor
menses sunt, et messis venit? Ecce dico vobis, levate
oculos vestros, et adspicite regiones, quia albae sunt ad
messem <note>(Job. IV, 35)</note>
          </hi>. Nec tempus patitur, nec albentium
ad messem regionum significatio permittit, aliquid
hic terrenum et corporeum intelligi: sed ad perfectorum
fructuum beatitudinem contuendam, intelligentiae
jussit oculos elevari, ut nunc dicens: <hi>Qui me
vidit, vidit et Patrem.</hi> Non enim hoc, quod ex partu
virginis carnale est, ad contemplandam in eo Dei formam
et imaginem proficit: neque ad incorporalis Dei
naturam videndam assumpti hominis species in exemplo
<pb n="0230C"/>
est. Sed agnitus in eo Deus est, si quibus tamen
ipse agnitus est, ex virtute naturae: et intellectus
 Deus Filius id praestat, ut intellectus et Pater sit:
dum ita imago est, ut non differat genere, sed significet
auctorem. Imagines enim caeterae ex diversis
aut metallis aut fucis aut generibus aut artibus
reddunt eorum species, quorum sunt imagines institutae:
<pb n="0231A"/>
sed numquid ut imagines verae sint, exaequari
possunt inanima viventibus, et vel picta vel sculpta
vel fusa nativis? Filias autem Patri non secundum
haec (horum ad instar) imago est: quia viventis vivens
imago est, et ex eo natus non habet naturae
diversitatem, et in nullo diversus tenet naturae ejus
 ex qua non diversus est potestatem. Quod ergo
imago est, eo proficit, ut Patrem Deum unigeniti
Dei significet nativitas; significet autem, ut forma
 ipse et imago invisibilis Dei: et per hoc non
amittit naturae <emph>206</emph> unitam similitudinem, quia nec
careat virtute naturae.</p>
        </div3>
<div3>
          <head>38.</head>
          <p>
 <hi>Dei verbis nec Deus singularis, nec dispar Filius.</hi> 
--Et hinc illud est, <hi>Tanto tempore vobiscum
sum, et non nostis me, Philippe? qui vidit me, vidit
<pb n="0231B"/>
et Patrem. Quomodo tu dicis, Ostende nobis Patrem?
Non creditis mihi quoniam ego in Patre, et Pater
in me est <note>(Joan. XIV, 9, 10)</note>
          </hi>? Non relictus est hominum
eloquiis de Dei rebus alius praeter quam Dei
sermo: omnia reliqua et arta et conclusa et impedita
sunt et obscura. Si quis aliis verbis demonstrare hoc,
quam quibus a Deo dictum est, volet; aut ipse non
intelligit, aut legentibus non intelligendum relinquit.
Dominus dixit, cum rogaretur ut ostenderet Patrem, <hi>Qui me vidit, vidit et Patrem.</hi> 
 Hoc demutare antichristi
est, hoc negare Judaei est, hoc nescire gentilis est.
Sed forte intelligentiae sensus in crimine sit. Sit
in fide nostra vitium, si in dictis Dei resedit obscuritas.
Nam nec solitarium sermo significat, et indifferentem
tamen naturam professio docet. Visum enim
<pb n="0231C"/>
 in Filio et Patrem, nec singularis potest esse,
nec disparis: quia per hunc ille visus, neque non
unum sunt in sacramenti professione, neque unus.
Et quaero quid significasse in eo Dominus credatur,
cum dicit: <hi>Qui me vidit, vidit et Patrem?</hi> Non tenes
unionem, ubi per conjunctionem ipsam paterni nominis
significatur adjectio. Cum enim dicitur, <hi>et
Patrem,</hi> exclusa est singularis atque unici intelligentia.
Et quid reliquum est, nisi ut per naturae unitam
similitudinem Pater per Filium visus sit? Et ne hoc
incertum nobis ad fidem relinqueretur; Dominus
subjecit: <hi>Quomodo tu dicis, Ostende nobis Patrem?</hi> 
<pb n="0232A"/>
Quae enim ignorandi Patrem aut ostendendi ignorantibus
necessitas relinquebatur, cum Pater in Filio
visus esset?</p>
        </div3>
<div3>
          <head>39.</head>
          <p>
 <hi>Pater in Filio visus ex proprietate naturae. Contra
Sabellium. Contra Arium. Qui in se invicem Pater
et Filius.</hi> --Visus autem adeo est ex proprietate naturae,
dum ex indifferentia atque in genere veritatis
unum sunt natus et generans, ut hic Domini sermo
sequeretur: <hi>Non creditis, quoniam ego in Patre, et
Pater in me <note>(Ibid., 10)</note>
          </hi>? Inseparabiles esse per naturalem
similitudinem Patrem et Filium, non possumus
verbis aliis docere, nisi Filii. Non enim hic per
demutationem nominum atque specierum Filius, qui
via est et veritas et vita, mimis theatralibus ludit: ut
in assumpto homine <emph>207</emph> se filium Dei nuncupet, in
<pb n="0232B"/>
natura vero Deum patrem, et unus ac solus personali
demutatione se nunc in alio mentiatur. Non itaque
ipse solitarius, nunc sibi filius est, nunc se sibi
profitetur in patrem, et naturae nomina infert cessante
natura. Alia hic verborum simplicitas est:
nam et Pater pater est, et Filius filius est. Sed in
his nominibus ac rebus nihil in se novum, nihil
diversum, nihilque peregrinum est. Tenet enim naturae
veritas proprietatem; ut quod ex Deo est, Deus
sit, et nec deminutio sit nativitas, nec diversitas:
dum et Filius non in naturam externam ac dissimilem
patri Deo subsistit, nec Pater alienum quid sit a se
 nativitati Unigeniti acquirens, sed universa potius
quae sua sunt sine damno impertientis indulsit.
Atque ita nec natura Dei caret, dum non aliunde
<pb n="0232C"/>
quam ex Deo Deus est; nec a Deo differt, dum non
aliud ipse quam Deus est: quia et nativitas Dei consistit
in Filio, nec per nativitatem Dei amisit ex se
Dei natura quod Deus est. Pater igitur in Filio est,
et Filius in Patre, Deus in Deo: non per duplicem
convenientium generum conjunctionem, neque per
insitivam capacioris substantiae naturam; quia per
corporalem necessitatem, exteriora fieri his quibus
continentur interiora non possunt: sed per nativitatem
viventis ex vivente naturae; dum res non differt,
dum naturam Dei non degenerat nativitas, dum non
aliud aliquid quam in Deum ex Deo Deus nascitur,
<pb n="0233A"/>
dum nihil his novum est, nihil alienum, nihil
separabile, dum in Patre et Filio credere deos duos
impium est, dum Patrem et Filium singularem Deum
praedicare sacrilegum est, dum Deum ex Deo quod
in similitudine generis unum sint negare blasphemum
est.</p>
        </div3>
<div3>
          <head>40.</head>
          <p>
 <hi>Nec aliud sunt, nec unus: dum et loquitur Filius,
sed non a se: dum Pater agit, sed per Filium
in quo et maneat.</hi> --Ac ne dubium hoc atque ambiguum
sacramentum fides evangelica susciperet, hunc
doctrinae suae Dominus ordinem tenuit: <hi>Non creditis
mihi, quoniam ego in Patre, et Pater in me?
Verba quae ego loquor vobis, non a me loquor; sed
Pater, qui in me manet, ipse facit opera sua <note>(Joan. XIV,
10)</note>
          </hi>. Quibus, rogo, aliis in Patre et Filio naturae proprietas
<pb n="0233B"/>
demonstrari, quam his ipsis verbis, potuit
et potest, nativitatis tamen in omnibus significatione
praelata? Cum enim <emph>208</emph> ait: <hi>Verba quae ego loquor
vobis, non a me loquor;</hi> non exemit personam, neque
se filium denegavit, nec naturam in se paternae virtutis
abscondit. Nam dum loquitur ipse (signatus pronomine <hi>ego</hi> 
), in substantia manens loquitur: dum
autem non ab se loquitur, nativitatem in se Dei ex
Deo patre testatur. Ipse in separabilis ab eo atque
indissimilis unitate naturae: quia quamvis ab eo loquatur,
ipse tamen loquitur. Nam qui non a se loquitur,
et tamen loquitur, non potest non esse dum
loquitur: et dum non a se loquitur, ostendit non
suum tantum esse quod loquitur. Subjecit enim: <hi>Sed
Pater, qui in me manet, ipse facit opera sua.</hi> Manere
<pb n="0233C"/>
in Filio Patrem, non est singularis atque unici: operari
vero per Filium Patrem, non est differentis aut
exteri. Sicuti non unius est, non ab se loqui quae
loquatur; neque rursum alieni ac separabilis sit, loqui
per loquentem: sed hoc eorum sacramentum est,
qui unum sunt.  Et uterque non aliud sunt,
qui per naturae proprietatem in sese sunt: quorum
haec unitas est, ut loquens non ab se loquatur; neque
qui non ab se loquitur, non loquatur. Et quia in
se Patrem et loqui et operari docuerat; perfectae
hujus unitatis fidem statuit, dicens: <hi>Sed Pater, qui
in me manet, ipse facit opera sua. Credite mihi, quoniam
ego in Patre, et Pater in me. Sin autem, vel
propter opera ipsa credite <note>(Ibid., 11)</note>
          </hi>. Pater operatur
in Filio; sed et Filius opus Patris operatur.
<pb n="0233D"/>
</p>
        </div3>
<div3>
          <head>41. </head>
          <p>
 <hi>Nativitatis et naturae suae divinae fidem poscit
Christus. Unigenito proprium est inesse simul et subsistere.</hi> --Ne
ergo per virtutis efficientiam, et non
per naturae quae secundum nativitatem est proprietatem,
Pater in Filio et operari crederetur et loqui;
ait: <hi>Credite mihi, quoniam ego in Patre, et Pater in
<pb n="0234A"/>
me <note>(Ibid., 11)</note>
          </hi>. Quid est istud, rogo: <hi>Credite mihi?</hi> 
Certe ad id refertur quod dictum est: <hi>Ostende nobis
Patrem.</hi> Fides confirmatur ex credendi praecepto,
et ea fides quae Patrem sibi ostendi poposcerat.
Non enim suffecerat dixisse: <hi>Qui me vidit, vidit et
Patrem,</hi> nisi intelligentiam nostram eo usque protenderet,
ut cum Patrem nosceremus in Filio, Filium
tamen esse meminissemus in Patre: ne transfusio
potius alterius in alterum existimaretur, quam
per generationem nativitatemque unitas ejusdem in
utroque naturae. Credi itaque sibi Dominus vult, ne
forte per <emph>209</emph> assumpti hominis dispensationem fidei
conscientia periclitetur. Certe si quid afferat ambiguitatis
caro, et corpus, et passio: vel operibus credatur,
Deum in Deo esse, et ex Deo Deum esse,
<pb n="0234B"/>
unum eos esse: dum naturae virtute uterque in se
est, et neuter sine altero est: dum et Pater nihil ex
suis amittit in Filio, et Filius totum sumit ex Patre
quod filius est. Non est corporalium naturarum ista
conditio, ut insint sibi invicem, ut subsistentis naturae
habeant perfectam unitatem, ut manens unigeniti
nativitas a paternae divinitatis sit inseparabilis
veritate. Unigenito tantum istud Deo proprium est,
et in sacramento verae nativitatis fides ista est, et
 spiritalis virtutis hoc opus est, nihil differre esse
et inesse: <emph>210</emph> inesse autem non aliud in alio, ut
corpus in corpore; sed ita esse ac subsistere, ut in
subsistente insit; ita vero inesse, ut et ipse subsistat.
Nam uterque subsistens, per id non sine alio
est, dum secundum generationem et nativitatem
<pb n="0234C"/>
subsistentis natura non alia est. Hinc enim illud est: <hi>Ego et Pater unum sumus,</hi> 
 et: <hi>Qui me vidit, vidit et
Patrem,</hi> et: <hi>Ego in Patre, et Pater in me <note>(Joan. X,
29; Ib., XIV, 9; Ibid., 11)</note>
          </hi>: quia non differt nec degenerat
nativitas, quia unius in Patre et Filio divinitatis
sacramentum nativitatis natura consummat, dum
Dei filius non aliud quam Deus est. Et idcirco non
in deos duos unigeniti generatio deputatur: quia in
Deum filius Dei nascens, naturam in se Dei se gignentis
exhibuit.
</p>
        </div3>
      </div1>

<div1>
        <head> <emph>211-212</emph> LIBER OCTAVUS.</head>
<p> <hi>Naturalem Filii et Patris unitatem propugnat. Prooemium
in eo versatur, ut episcopo nec innocentiam
sine scientia, nec sine innocentia scientiam
<pb n="0234D"/>
sufficere ostendat. Tum pius aeque ac doctus Praesul
varias ad simplices decipiendos Arianorum technas
fallacesque interrogatiunculas exponit. Quia vero illi
Christi verba,</hi> Ego et Pater unum sumus <hi>ad solam
voluntatis concordiam detorquent, eamque interpretationem
his aliis confirmare solent.</hi> Credentium erat
<pb n="0235A"/>
anima et cor unum; <hi>et,</hi> Qui plantat et qui rigat
unum sunt; <hi>et,</hi> Ut omnes unum sint, sicut tu, Pater,
in me, et ego in te: <hi>contendit unum esse, fideles quidem
per unam unius fidei naturam, plantantem vero
et rigantem, quatenus uno baptismo una res effecti
unius etiam regenerationis sint ministri: demum imperite
omnino Christum dicturum fuisse</hi> ut unum
sint, <hi>pro</hi> ut unum velint, <hi>si solam voluntatis concordiam
suis precare voluisset. Hinc qua ratione, Christo
mediante, unum cum Patre naturaliter simus explicat:
idque defendit nobis praestari tum per aeternam
gloriam, qua honorem ipsi a Patre datum accipimus,
tum per Incarnationis mysterium, quo propriam carnis
nostrae naturam retinet arctissime sibi copulatam,
tum maxime per Eucharistiae sacramentum, quo veram
<pb n="0235B"/>
illius carnem ac sanguinem sumimus. Neque hic tacetur
incredibilis haereticorum calumnia, vulgo jactitantium
Patrem et Filium ab iis discordes affirmari,
qui nudam illam voluntatis concordiam non recipiunt.</hi> </p>
<p divs_removed="true"> <hi>Deinceps naturalem utriusque unitatem pluribus demonstrat:
Primo, quia Spiritus sanctus, cum a
Patre procedat, a Filio tamen et mittitur et accipit;
et hoc quidem, quia ipsius sunt omnia quae Patris
sunt. Secundo, quia Patris et Filii ita unus est
Spiritus, ut Spiritus Christi habitet in nobis, cum
in nobis est Spiritus Dei. Tertio, quia sine anathemate
sunt, qui Christo cultum exhibeant; cum in
maledicto sit religio creaturae. Quarto, quia in Spiritu
Dei loquitur, qui Jesum esse vere Dominum
confitetur. Quinto, quia non nomine solo, sed natura
Dominum eum esse credidit Apostolus, qui spiritalia
<pb n="0235C"/>
Ecclesiae dona ob Spiritus unitatem modo Patri,
modo Domino attribuit. Sexto, quia vere Dominus
est, qui unus est: aut certe si Christus unus Dominus
non sit Deus, quia Deus unus est; Pater pari jure
negandus erit Dominus. Septimo, quia non modo
Dominus, sed et</hi> Deus super omnia <hi>nuncupatur.
Octavo, quia licet hoc,</hi> Deus ex quo omnia, <hi>et:</hi> 
Dominus per quem omnia, <hi>personarum distinctionem
sonet, efficientiae tamen, virtutis ac naturae significat
unitatem; adeo ut alias etiam de Christo dicat Apostolus,</hi> 
ex ipso et per ipsum et in ipso <hi>esse omnia.
Nono, quia cum vitam largiatur aeternam propterea
quod ipsum signavit Pater; necesse est sit signaculum
illius vivum ac plenum, cujus in se omnem explicet
<pb n="0235D"/>
formam, omnem virtutem contineat. Ita vero
decimo omnem explicat Patris formam, ut eum</hi> in
forma Dei, <hi>in qua Deo aequalis sit, Apostolus praedicet.
Undecimo, quia imago est Dei invisibilis, proindeque
nec visibilis, nec corporeus, nec finitus. Neque
potest dici hanc imaginis rationem in invisibili
<pb n="0236A"/>
quadam qualitate, et non in natura habere sitam;
quam in virtute ac unitate naturae ponendam confirmat
Paulus, ubi subjicit per Christum et in Christo
creata et reconciliata esse omnia; et id quidem ita,
ut in eo reconciliante reconciliet Pater. Demum in
quo plenitudo divinitatis corporaliter</hi> <emph>213</emph>, <hi>id est,
vere et substantialiter habitat, non potest non habere
quod Deus est, et perinde unus est cum eo Deus. Ita vero
in his omnibus Filii cum Patre unitatem naturalem demonstrat
ut pariter adstruat personarum distinctionem.</hi> 

        </p>
        <div3 moved_from_p="true">
            <head>1.</head>
          <p>
 <hi>Episcopus et pius debet esse et doctus. Cur Episcopus
et bonus et doctus esse debeat. Praevidit Paulus fore,
quibus teneretur Episcopus contradicere.</hi> --Beatus
apostolus Paulus formam constituendi Episcopi
fingens , et plane novum Ecclesiae hominem
<pb n="0236B"/>
praeceptis suis condens, hanc veluti summam consummatarum
in eo virtutum esse docuit dicens: <hi>Obtinentem
secundum doctrinam fidei verbum, ut potens
sit exhortari ad doctrinam sanam, et contradicentes
revincere. Sunt enim multi et non subditi, vaniloqui
et seductores <note>(Tit. I, 9)</note>
            </hi>. Ita enim quae propria disciplinae
ac morum sunt, ad sacerdotii meritum utilia
esse significat, si etiam haec quae ad docendae ac
tuendae fidei scientiam necessaria sunt, inter reliqua
non deerunt, quia non statim boni atque utilis sacerdotis
est, aut tantummodo innocenter agere, aut
tantummodo scienter praedicare: cum et innocens
sibi tantum proficiat, nisi doctus sit; et
doctus sine doctrinae sit auctoritate, nisi innocens
sit. Non enim apostolicus sermo probitatis honestatisque
<pb n="0236C"/>
praeceptis hominem tantum saeculo conformat
ad vitam, neque rursum per doctrinae scientiam
scribam Synagogae instituit ad legem: sed perfectum
Ecclesiae principem perfectis maximarum virtutum
bonis instituit, ut et vita ejus ornetur docendo,
et doctrina vivendo. Denique ipsum illum, ad
quem ei sermo erat, Titum istiusmodi decreto
consummandae religionis instruxit: <hi>In omnibus te
ipsum bonorum factorum praebens exemplum docentem
cum veneratione verbum sanum, irreprehensibile; ut adversarius
revereatur, nihil habens turpe aut malum de
nobis dicere <note>(Tit. II, 7, 8)</note>
            </hi> Non ignoravit doctor hic
gentium, et, ex conscientia loquentis atque habitantis
in se Christi, Ecclesiae electus magister,
morbidi eloquii grassatura esse contagia, et adversum
<pb n="0236D"/>
sanitatem verborum fidelium desaevituram doctrinae
pestiferae corruptionem, quae impiae intelligentiae
suae luem usque ad ipsam sedem animae demergens,
profundo serperet malo. Ex his enim ait: <hi>Quorum sermo ut cancer serpit 
 <note>(II Tim. II, 17)</note>
            </hi>, latenti
semper subrepentique contagio sanitatem pervasae
<pb n="0237A"/>
mentis inficiens. Ob quod sani sermonis in
Episcopo voluit esse doctrinam, fidei conscientiam, <emph>214 </emph> 
et exhortationum scientiam, adversum impias
et mendaces et vesanas contradictiones obtinentem.
Multi enim sunt, qui simulantes fidem non subditi
sunt fidei, sibique fidem ipsi potius constituunt,
quam accipiunt, sensu humanae inanitatis inflati,
dum quae volunt sapiunt, et nolunt sapere quae vera
sunt: cum sapientiae haec veritas sit, ea interdum
sapere quae nolis. Sequitur vero hanc voluntatis sapientiam
 sermo stultitiae: quia necesse est quod
stulte sapitur, stulte et praedicetur. Jam vero stulta
praedicatio quantum malum est audientium, cum seducuntur
in sententiam stultitiae sub opinione sapientiae?
Et idcirco Apostolus hunc de his ordinem
<pb n="0237B"/>
tenuit dicens: <hi>Sunt enim multi et non subditi, vaniloqui
et seductores.</hi> Contradicendum itaque est, et impietati
insolenti, et insolentiae vaniloquae, et vaniloquio
seducenti: et contradicendum per doctrinae sanitatem,
per fidei veritatem, per verborum sinceritatem;
ut et sinceritas veritatis sit, et veritas
sanitatis.</p>
        </div3>
<div3>
          <head>2.</head>
          <p>
 <hi>Hoc tempus sibi obvenisse sentit Hilarius. Quid jam
ea in re perfecerit. Quam viam contra haereticos teneat.</hi> 
--Ac mihi quidem ea nunc commemorandae hujus
sententiae apostolicae fuit causa, quia homines mente
perversi, et professione fallaces, et spe inanes, et
sermone viperei, contradicendi nobis necessitatem
imponunt: dum lethales doctrinas, et morbidas intelligentias,
et corruptas voluntates, simplicitati audientium
<pb n="0257C"/>
per speciem religionis insinuant: id apud
eos praetermissa apostolicae praedicationibus sinceritate
agentes, ne Pater pater sit, ne Filius filius
sit, ne Deus deus sit, ne fides fides sit. Quorum vesanis
mendaciis renitentes usque eo jam sermonem
responsionis nostrae tetendimus, ut cum <note>(Lib. IV)</note> 
Deum et Deum, et <note>(Lib. V)</note> verum Deum in vero
Deo demonstrassemus ex lege; tum deinde <note>(Lib. VI)</note> 
perfectam ac veram unigeniti Dei nativitatem ex
evangelicis atque apostolicis doctrinis ostenderemus;
postremo <note>(Lib. VII)</note> ut verum Deum Dei filium et indifferentis
<pb n="0238A"/>
a Patre naturae, eodem praedicationis
nostrae cursu doceremus: ita ut nec singularem
Deum fides Ecclesiae, nec duos deos profiteretur;
cum <emph>215</emph> nec nativitas Dei solitarium Deum sineret,
nec nativitas perfecta diversarum naturarum
nomina in diis duobus admitteret. Duplex autem nobis
in refellendis eorum vaniloquiis cura est, ut primum
quae sunt sancta et perfecta et sana doceamus,
neque sermo noster per deflexus quosdam atque
anfractus oberrans, et ex deviis atque erraticis cuniculis
emergens, veritatem quaerat potius quam ostendat:
tum deinde ut quae ab illis inanium ac fallacium
sententiarum argutiis ad speciem veri blandientis
aptantur, ea ipsa conscientiae omnium ridicula
esse et inepta pandamus. Non enim sufficit nobis
<pb n="0238B"/>
docuisse quae pia sunt, nisi piissima ea esse per id intelligantur,
dum quae impia sunt refelluntur.</p>
        </div3>
<div3>
          <head>3.</head>
          <p>
 <hi>Haeretici plus impendunt curae ad falsa insinuanda
quam Catholici ad vera. Interrogationes quibus simplicium
fidei insidiantur.</hi> --Ut vero bonis et prudentibus
viris naturae ac studii est, totos se ad beatae spei
alicujus obtinendam vel rem vel tempus praeparare,
ne in aliquo minor sit exspectatione procinctus; ita
istis haeretico furore amentibus sollicitudinis maximae
est, toto adversus piae fidei veritatem impietatis suae
ingenio laborare: ut adversus eos, qui religiosi sunt
 vincant esse irreligiosi; et ultra spem vitae nostrae
vitae suae desperatione potiores sint; et plus impendant
cogitationis ad falsa, quam nos doctrinae
 aptamus ad vera. Piis enim fidei nostrae professionibus
has impiae perfidiae suae contradictiones elaboraverunt,
ut primum requirant, utrumne nobis in
fide Deus unus sit; deinde subjiciant, an etiam
Christus Deus sit; postremo, an Pater major sit Filio:
ut cum audierint in professione Deum unum,
utantur ea ad id, ne Christus Deus sit. Non enim de
Filio quaerunt, an Deus sit: sed id tantum volunt,
de Christo interrogando, ne filius sit; ut simplicis
fidei hominem captantes, per unius eum Dei fidem
a Christi Dei confessione depellant, dum jam
non unus Deus sit, si sit Deus confitendus et Christus.
<pb n="0239A"/>
Jam vero hic quanta saecularis ingenii subtilitate
contendunt, cum dicunt, Si unus est, quisquis
ille alius videbitur esse, jam non erit. Quod si alius
est, jam unus hic non erit: cum natura non sinat,
ut ubi alius est, ibi unus sit:  aut <emph>216</emph> ubi sit
unus, ubi alius sit. Dehinc cum facilitatem credentis
atque audientis, arte subdolae hujus assertionis eluserint,
tum id aptant, quod tamquam jam faciliore
via obtineant, ut Deus Christus ex nomine potius
quam ex natura sit; quia generale hoc in eo nomen
in nullo eam, quae vera sola est, unius Dei fidem
destruat: et per hoc Pater filio major sit, quia differente
natura, cum non nisi Deus unus est, major
Pater sit proprietate naturae; sit que hic nuncupatus
filius, et creatio ex Dei voluntate subsistens, quia et
<pb n="0239B"/>
minor Patre sit; et Deus non sit, quia Deus unus
Deum alium esse non patitur, et qui minor est, necesse
est ut naturae ab eo, qui se est major, alienae
sit. Et hi quidem quam ridiculi in eo sunt, praescribentes
Deo, cum asserunt, ex uno nasci nihil
posse, quia universarum rerum ex duorum conjunctione
nativitas est: Deum autem indemutabilem
nullam ex se nativitatem tribuere posse nascenti;
quia nec accessioni id quod non demutatur obnoxium
sit, nec solitarii atque unius natura id in se habeat
conditionis, ut generet.</p>
        </div3>
<div3>
          <head>4.</head>
          <p>
 <hi>Fides catholica hactenus asserta et sensu communi
et Domini dictis confirmatur.</hi> --Nos autem evangelicam
atque apostolicam fidem doctrinis spiritalibus
assecuti, et beatae aeternitatis spem in Patris et
<pb n="0239C"/>
Filii confessione sectantes, demonstrato Dei et Dei
ex lege sacramento, neque unius Dei fidem excedentes,
neque non et Deum Christum praedicantes,
hunc ex Evangeliis responsionis ordinem sumpsimus,
ut veram ex Deo patre nativitatem unigeniti Dei doceremus;
quia per eam et Deus verus esset, neque a
natura unius Dei veri esset alienus; ac sic neque
Deus negari posset, neque ipse alius Deus dici; quia
et Deum ( <hi>supple,</hi> esse) nativitas praestaret, et natura
in eo unius Dei ex Deo, eum in Deum alterum non
separaret. Et quamquam ad id nos communis intelligentiae
sensus impelleret; ne in natura eadem naturarum
nomina convenirent, et non unum essent,
quibus id quod sunt non differret in genere: tamen
<pb n="0240A"/>
ipsis hoc Domini nostri professionibus placuit ostendi,
qui cum frequenter fidei ac spei nostrae Deum
unum intimasset, ut sacramentum unius Dei se <emph>217</emph> 
quoque Deo professo probatoque firmaret dixit: <hi>Ego
et Pater unum sumus:</hi> et, <hi>Si scitis me, scitis et Patrem
meum:</hi> et, <hi>Qui me vidit, vidit et Patrem:</hi> et, <hi>Pater,
qui in me manet, ipse facit opera sua:</hi> et, <hi>Credite
mihi, quia Pater in me, et ego in Patre: sin autem
vel propter opera ipsa credite <note>(Joan. X, 30; XIV, 7;
Ibid. 9, 10, 11, 12)</note>
          </hi>. Nativitatem suam in nomine
patris expressit, cognosci Patrem in se cognito
docet. Unitatem naturae fatetur, cum Pater in se viso
videtur. Inseparabilem se a Patre testatur, cum in
manente in se manet Patre. Fiduciam conscientiae
tenet, cum his dictis suis credi postulat ex operatione
<pb n="0240B"/>
virtutis. Atque ita in hac perfectae nativitatis
beatissima fide, vitium omne, et duum deorum, et
Dei singularis exstinguitur: cum qui unum sunt,
non sit unus; et qui non unus est, non tamen ab eo
qui est, ita ex aliquo differat, ut uterque non unum
sint.</p>
        </div3>
<div3>
          <head>5.</head>
          <p>
 EGO ET PATER UNUM SUMUS, <hi>exponunt de unitate
consensus; quibus argumentis.</hi> --Haec igitur quia
haeretici negare non possunt, quippe cum sint tam
absolute dicta atque intellecta, tamen stultissimo
impietatis suae mendacio neganda corrumpunt.
Id enim quod ait: <hi>Ego et Pater unum sumus <note>(Joan. X,
30)</note>
          </hi>, tentant ad unanimitatis referre consensum; ut
voluntatis in his unitas sit, non naturae, id est, ut
non per id quod sunt, sed per id quod idem volunt,
<pb n="0240C"/>
unum sint. Et illud, quod est in Actibus Apostolorum,
huic defensioni suae aptant: <hi>Multitudinis
autem credentium erat anima et cor unum <note>(Act.
IV, 32)</note>
          </hi>; ut animarum et cordium diversitas, in cor
unum atque animam per convenientiam ejusdem
voluntatis unitas sit. Vel illud, quod ad Corinthios
scribitur: <hi>Qui plantat autem, et qui rigat, unum
sunt <note>(I Cor. III, 8)</note>
          </hi>: ut non differente ministerio ad
salutem et in ejusdem sacramenti profectum, voluntatis
sit unitas in duobus. Vel id, quod Dominus salutem
crediturarum in se gentium a Patre postulans,
ait: <hi>Non pro his autem rogo tantum, sed et pro his
qui credituri sunt per verbum eorum in me, ut omnes
unum sint sicut, tu, Pater, in me, et ego in te, ut et ipsi
<pb n="0241A"/>
sint in nobis <note>(Joan. XVII, 20, 21)</note>
          </hi>: ut quia homines
refundi in Deum non possunt, vel ipsi invicem in
unum atque indiscretum acervum coire, id quod
unum sunt, ex unitate sit voluntatis, cum et omnes
Deo placita agant, et ipsi non dissidentibus inter se
animorum motibus coeant; <emph>218</emph> atque ita unum
eos esse non natura efficiat, sed voluntas.</p>
        </div3>
<div3>
          <head>6.</head>
          <p>
 <hi>Arianorum stultitia.</hi> --Nescit plane sapere, qui
Deum nescit. Et cum sapientia Christus sit, necesse
est ut extra sapientiam sit, qui Christum aut ignorat,
aut audit: ut isti, qui majestatis Dominum, et
Regem saeculorum, et unigenitum Deum creaturam
Dei volunt potius esse quam filium: et cum stulte
mentiantur, stultius tamen in defensione mendacii
sui sapiunt. Dilata enim paululum etiam nunc ea,
<pb n="0241B"/>
quae in Deo patre et in Deo filio est, unitatis proprietate,
ex his ipsis quibus utuntur refellendi sunt.</p>
        </div3>
<div3>
          <head>7.</head>
          <p>
 <hi>Naturalis est fidelium per unius fidei naturam
unitas. Fideles ex unitate sacramentorum sunt unum.</hi> 
--Namque quorum anima et cor unum erat,
quaero utrum per fidem Dei unum erat. Utique
per fidem: per eam enim anima et cor unum
omnium erat. Et interrogo, utrum fides una,
anne altera sit? Una certe, etiam ipso Apostolo
auctore <note>(Ephes. IV, 4, 5)</note>, unam fidem, sicuti unum
Dominum, et unum baptisma, et unam spem, et
unum Deum praedicante. Si ergo per fidem, id est,
per unius fidei naturam unum omnes erant; quomodo
non naturalem in his intelligis unitatem, qui
per naturam unius fidei unum sunt? Omnes enim renati
<pb n="0241C"/>
 erant ad innocentiam, ad immortalitatem, ad
cognitionem Dei,ad spei fidem. Et si haec non
possunt sibi esse diversa, quia et spes una est, et
Deus unus, sicuti et Dominus unus est, et baptisma
regenerationis unum est: si haec assensu potius
unum sunt, quam natura; his quoque, qui in haec
renati sunt, unitatem voluntatis adscribe. Si vero
regenerati in unius vitae atque aeternitatis naturam
sunt, per quod anima eorum et cor unum est; cessat
in his assensus unitas, qui unum sunt in
ejusdem regeneratione naturae.</p>
        </div3>
<div3>
          <head>8.</head>
          <p>
 <hi>Pauli in eam rem sententia.</hi> --Non nostra loquimur,
neque ad illudendas audientium aures corrupto
<pb n="0242A"/>
dictorum sensu aliqua ex his ementita
compingimus: sed sanae doctrinae formam tenentes,
quae sincera sunt sapimus, et praedicamus. Docet
enim Apostolus ex natura sacramentorum esse hanc
fidelium unitatem, ad Galatas scribens: <hi>Quotquot enim
in Christo baptizati estis, Christum induistis. Non inest
Judaeus neque Graecus, non inest servus neque liber,
non inest masculus neque femina; omnes</hi> <emph>219</emph> <hi>enim
vos unum estis in Christo Jesu <note>(Gal. III, 27, 28)</note>
          </hi>.
Quod unum sunt in tanta gentium, conditionum,
sexuum diversitate; numquid ex assensu voluntatis
est, aut ex sacramenti unitate, quia his et baptisma
sit unum, et unum Christum induti omnes sunt?
Quid ergo hic animorum concordia faciet, cum per
id unum sint, quod uno Christo per naturam unius
<pb n="0242B"/>
baptismi induantur?</p>
        </div3>
<div3>
          <head>9.</head>
          <p>
 <hi>Qui plantat et qui rigat natura unum sunt.</hi> --Aut cum qui plantat, et qui rigat, unum sint; numquid
non per hoc unum sunt, quia ipsi in uno
baptismo renati una unius regenerantis baptismi
dispensatio sint? numquid non idem agunt? numquid
non in uno unum sunt? Itaque qui per rem
eamdem unum sunt, natura etiam unum sunt, non
tantum voluntate: quia et ipsi res eadem effecti
sunt, et ejusdem rei atque efficientiae sint ministri.</p>
        </div3>
<div3>
          <head>10.</head>
          <p>
 <hi>Stultitia se ipsa prodit, dum adversatur veritati.
Fidei perversae spes nulla. Simplicis meritum.</hi> --Proficit
autem semper contradictio stultorum ad stultitiae
demonstrationem: quia quae ingenio insipientis
aut perversae intelligentiae adversus veritatem coaptantur,
<pb n="0242C"/>
dum et inconcussa et immobilis est, necesse est
ut quae e diverso sunt, et falsa intelligantur et stulta.
Laborantes enim haeretici fallere per id quod dictum
est: <hi>Ego et pater uuum sumus <note>(Joan. X, 30)</note>
          </hi>, ne naturae
in his unitas et indifferens divinitatis substantia
crederetur, sed ex dilectione mutua et ex voluntatum
concordia unum essent, exemplum unitatis
istius, ut superius demonstravimus, etiam ex dictis
dominicis protulerunt: <hi>Ut omnes unum sint, sicut tu
Pater in me, et ego in te, ut et ipsi sint in nobis <note>(Joan.
XVII, 21)</note>
          </hi>. Extra evangelica promissa est, quisquis
extra fidem eorum est: et impiae intelligentiae crimen
 spem simplicem perdidit. Habet enim non
<pb n="0243A"/>
tam veniam, quam praemium, ignorare quod credas:
quia maximum stipendium fidei est, sperare quae
nescias. At vero ultimae impietatis <emph>220</emph> furor est,
aut intellecta non credere, aut intelligentiam corrupisse
credendi.</p>
        </div3>
<div3>
          <head>11.</head>
          <p>
 <hi>Improprie</hi> UT UNUM SINT <hi>de unanimitate dixisset
Christus.</hi> --Sed licet ipsum intelligentiae suae sensum
impietas demutet, non tamen potest intelligentia
non exstare dictorum. Dominus Patrem orat, ut qui
in se credituri sint, unum sint, et sicut ipse in Patre,
et Pater in eo est, ita omnes in his unum sint. Quid
hic aequanimitatem, quid per voluntatis assensum
animae et cordis unitatem introducis? Fuerat namque
in verborum copia et proprietate, ut si voluntas
unum esse eos faceret, Dominus ita precaretur: Pater,
<pb n="0243B"/>
sicut nos unum volumus, ita et illi unum velint, ut
 unum per concordiam simus omnes. Aut forte
qui verbum est, significationem verbi ignoravit? et
qui veritas est, loqui vera nescivit? et qui sapientia
est, in stultiloquio erravit? et qui virtus est, in ea
fuit infirmitate, ne posset eloqui quae vellet intelligi?
Locutus plane ille est vera et sincera fidei evangelicae
sacramenta. Neque solum locutus est ad significationem,
sed etiam ad fidem docuit, ita dicens: <hi>Ut
omnes unum sint, sicut tu Pater in me, et ego in te,
ut et ipsi sint in nobis.</hi> Pro his primum precatio
est, de quibus dicitur, <hi>Ut omnes unum sint:</hi> tum
deinde unitatis profectus exemplo unitatis ostenditur,
cum ait: <hi>Sicut tu, Pater, in me, et ego in te, ut et
<pb n="0243C"/>
ipsi sint in nobis:</hi> ut sicut Pater in Filio et Filius in
<pb n="0244A"/>
Patre est, ita per hujus unitatis formam, in Patre
et Filio unum omnes essent.</p>
        </div3>
<div3>
          <head>12.</head>
          <p>
 <hi>Honor a Patre acceptus, et a Filio datus credentibus,
praestat ut unum sint.</hi> --Sed quia soli Patri
et Filio ex natura proprium est ut unum sint, quia
Deus ex Deo, et unigenitus ex innascibili non potest
nisi in originis suae esse natura; ita ut et in substantia
nativitatis suae qui genitus est exsistat, neque
aliam ac diversam divinitatis nativitas habeat, quam
ex qua profecta <emph>221</emph> est, veritatem: nihil nobis
ambiguum Dominus ad fidem relinquens, absolutae
unitatis hujus toto consequenti sermone docuit naturam.
Id enim sequitur: <hi>Ut et mundus credat, quoniam
tu me misisti <note>(Joan. XVII, 21)</note>
          </hi>. Per id ergo
mundus crediturus est Filium a Patre missum esse,
<pb n="0244B"/>
quod omnes, qui credituri in eum sunt, unum in
Patre et Filio erunt. Et quomodo erunt, mox docemur: <hi>Et ego honorem, quem dedisti mihi, dedi eis <note>(Ibid., 22)</note>
          </hi>.
Et nunc interrogo, utrum id ipsum sit
honor, quod voluntas; cum voluntas motus mentis
sit, at vero honor naturae aut species aut dignitas.
Honorem ergo acceptum a Patre Filius omnibus qui
in se credituri sunt dedit, non utique voluntatem:
quae si data esset, non haberet fides praemium,
cum fidem nobis necessitas affixae voluntatis inferret.
Accepti autem honoris datio quid proficeret,
ostendit: <hi>Ut sint unum, sicut nos unum sumus <note>(Ib.)</note>
          </hi>.
Ob eam ergo causam acceptus honor datus est, ut
omnes unum sint. Jam igitur unum sunt omnes in
<pb n="0244C"/>
honore; quia non alius, quam qui acceptus est, honor
<pb n="0245A"/>
datus est; neque ob aliud datus est, quam ut
omnes unum essent. Et cum per honorem datum
Filio, et a Filio praestitum credentibus, omnes unum
sint; quaero quomodo Filius diversi honoris a Patre
sit, cum credentes omnes honor Filii ad unitatem
paterni honoris assumat? Et insolens <emph>222</emph> quidem
hic forte humanae spei erit sermo, sed non erit infidelis:
quia quamvis hoc sperare temerarium sit,
tamen non credidisse irreligiosum est cum idem
atque unus nobis et spei auctor sit et fidei. Et de
hoc quidem planius et copiosius suo, ut congruit,
loco tractabimus. Interim tamen etiam ex praesenti
sermone neque inanis, neque temeraria esse haec
spes nostra intelligitur. Per acceptum igitur et datum
honorem unum omnes sunt. Fidem teneo, atque
<pb n="0245B"/>
causam unitatis accipio: sed nondum apprehendo
rationem, quomodo datus honor unum omnes
esse perficiat.</p>
        </div3>
<div3>
          <head>13.</head>
          <p>
 <hi>Unitas naturalis fidelium in Deo praestatur Verbi
incarnatione, et Eucharistiae sacramento.</hi> --Sed Dominus
nihil fidelium conscientiae incertum relinquens,
ipsum illum naturalis efficientiae docuit effectum, dicens, <hi>Ut sint unum, sicut nos unum sumus, ego in his,
et tu in me; ut sint perfecti in unum 
 (Joan. XVII, 22 et
<pb n="0246A"/>
23)</hi>. Eos nunc, qui inter Patrem et Filium voluntatis
ingerunt unitatem, interrogo utrumne per naturae
veritatem hodie Christus in nobis sit, an per concordiam
voluntatis? Si enim vere Verbum caro factum
est, et vere nos Verbum carnem cibo dominico
sumimus; quomodo non naturaliter manere in nobis
existimandus est, qui et naturam carnis nostrae jam
inseparabilem sibi homo natus assumpsit, et naturam
carnis suae ad naturam aeternitatis sub sacramento <emph>223</emph> 
 nobis communicandae carnis admiscuit? Ita
enim omnes unum sumus, quia et in Christo Pater
est, et Christus in nobis est. Quisquis ergo naturaliter
Patrem in Christo negabit, neget prius non naturaliter
 vel se in Christo, vel Christum sibi inesse;
quia in Christo Pater, et Christus in nobis, unum in
<pb n="0246B"/>
his esse nos faciunt. Si vere igitur carnem corporis
nostri Christus assumpsit, et vere homo ille, qui
ex Maria natus fuit, Christus est, nosque vere sub
mysterio carnem corporis sui sumimus (et per
hoc unum erimus, quia Pater in eo est, et ille in nobis);
quomodo voluntatis unitas asseritur, cum naturalis
per sacramentum proprietas, perfectae sacramentum
sit unitatis.</p>
        </div3>
<div3>
          <head>14.</head>
          <p>
 <hi>Verum Christi corpus in hoc Sacramento percipimus.</hi> 
--
<pb n="0247A"/>Non est humano aut saeculi sensu in Dei rebus
loquendum <note>(V. lib. IV, n. 14)</note>: neque per violentam
 atque imprudentem praedicationem; coelestium
dictorum sanitati, alienae atque impiae intelligentiae
extorquenda perversitas est. Quae scripta
sunt legamus, et quae legerimus intelligamus: et tum
perfectae fidei officio fungemur. De naturali enim in
nobis Christi veritate quae dicimus, nisi ab eo didicimus,
stulte atque impie dicimus. Ipse enim ait, <hi>Caro
mea vere est esca, et sanguis meus vere est potus. Qui
edit carnem meam, et bibit sanguinem meum, in me
manet, et ego in eo <note>(Joan. VI, 56, 57)</note>
          </hi>. De veritate
carnis et sanguinis non relictus est ambigendi locus.
Nunc enim et ipsius Domini professione, et fide
nostra vere caro est, et vere sanguis est. Et haec accepta
<pb n="0247B"/>
atque hausta id efficiunt, <emph>224</emph> ut et nos in
Christo, et Christus in nobis sit. Anne hoc veritas
non est? Contingat plane his verum non esse, qui
Christum Jesum verum esse Deum denegant. Est ergo
in nobis ipse per carnem, et sumus in eo: dum
 secum hoc, quod nos sumus, in Deo est.</p>
        </div3>
<div3>
          <head>15.</head>
          <p>
 <hi>Perfecta nobis, Christo mediante, cum Deo unitas.</hi> --Quam autem in eo per sacramentum communicatae
carnis et sanguinis simus, ipse testatur dicens, <hi>Et hic mundus me jam non videt; vos autem me videbitis,
quoniam ego vivo, et vos vivetis; quoniam ego in
Patre meo, et vos in me, et ego in vobis 
 (Joan. XIV, 19,
<pb n="0248A"/>
etc.)</hi>. Si voluntatis tantum unitatem intelligi vellet:
cur gradum quemdam atque ordinem consummandae
unitatis exposuit: nisi ut cum ille in Patre per naturam
divinitatis esset; nos contra in eo per corporalem
ejus nativitatem, et ille rursum in nobis per
sacramentorum inesse mysterium crederetur: ac sic
perfecta per Mediatorem unitas doceretur, cum nobis
in se manentibus ipse maneret in Patre, et in Patre
manens maneret in nobis; et ita ad unitatem Patris
proficeremus, cum qui in eo naturaliter secundum
nativitatem inest, nos quoque in eo naturaliter inessemus,
ipso in nobis naturaliter permanente?</p>
        </div3>
<div3>
          <head>16.</head>
          <p>
 <hi>Unitas haec quam naturalis. Unitas Filii cum
Patre.</hi> --Quam autem naturalis in nobis haec unitas
sit, ipse ita testatus est: <hi>Qui edit carnem meam, et
<pb n="0248B"/>
bibit sanguinem meum, in me manet, et ego in eo <note>(Joan.
VI, 57)</note>
          </hi>. Non enim quis in eo erit, nisi in quo ipse fuerit:
ejus tantum in se assumptam habens carnem,
qui suam sumpserit. Perfectae autem hujus unitatis <emph>225</emph> 
 sacramentum superius jam docuerat, dicens: <hi>Sicut misit me vivens Pater, et ego vivo per Patrem:
et qui manducaverit meam carnem, et ipse vivet
per me 
 <note>(Ibid. 58)</note>
          </hi>. Vivit ergo per Patrem: et quo
modo per Patrem vivit, eodem modo nos per carnem
ejus vivimus. Omnis enim comparatio ad intelligentiae
formam praesumitur: ut id, de quo agitur,
secundum propositum exemplum assequamur.
<pb n="0249A"/>
Haec ergo vitae nostrae causa est, quod in nobis carnalibus
manentem per carnem Christum habemus:
victuris nobis per eum ea conditione, qua vivit ille
per Patrem. Si ergo nos naturaliter secundum carnem
per eum vivimus, id est, naturam carnis suae
adepti: quomodo non naturaliter secundum Spiritum
in se Patrem habeat, cum vivat ipse per Patrem?
Per Patrem autem vivit, dum nativitas non alienam
ei intulit diversamque naturam, dum quod est, et ab
eo est, nec tamen ab eo per aliquam incidentem naturae
dissimilitudinem separatur; dum in se per nativitatem
habet Patrem in virtute naturae.</p>
        </div3>
<div3>
          <head>17.</head>
          <p>
 <hi>Epilogus.</hi> Haec autem idcirco a nobis commemorata
sunt, quia voluntatis tantum inter Patrem
et Filium unitatem haeretici mentientes, unitatis nostrae
<pb n="0249B"/>
ad Deum utebantur exemplo, tamquam nobis
ad Filium, et per Filium ad Patrem, obsequio tantum
ac voluntate religionis unitis, nulla per sacramentum
carnis et sanguinis naturalis communionis
proprietas indulgeretur: cum et per honorem nobis
datum Filii, et per manentem in nobis carnaliter
Filium, et in eo nobis corporaliter et inseparabiliter
unitis, mysterium verae ac naturalis unitatis sit praedicandum.</p>
        </div3>
<div3>
          <head>18.</head>
          <p>
 <hi>Unitas Filii et Patris diserte in Scripturis asserta.</hi> --Responsum igitur a nobis est stultitiae furentium,
ad demonstrationem tantum inanis mendacii:
ne imperitos fallerent vanae ac ridiculae assertionis
errore. Caeterum fides evangelica responsionis
nostrae necessitate non eguit. Unitatem nostram
<pb n="0249C"/>
ad Deum Dominus pro nobis precatus est: suam vero <emph>226</emph> 
 obtinet ille, et in ea manet. Nec per sacramentum
dispensationis unum sunt, sed per naturae nativitatem,
dum nihil in eo ex se Deus eum gignendo
degenerat. Unum sunt, dum quae de manu ejus non
rapiuntur, non rapiuntur de manu Patris <note>(Joan. X,
28)</note>; dum eo cognito Pater cognitus est; dum eo
viso Pater visus est; dum quae loquitur, manens in
se Pater loquitur; dum in operante se operatur Pater;
dum ipse in Patre est, et in eo Pater est <hi>(Joan. XIV,
<pb n="0250A"/>
7, 9, 10, 12)</hi>. Hoc non praestat creatura, sed nativitas;
non efficit voluntas, sed potestas; non loquitur
unanimitas, sed natura: quia non unum
est creari, et nasci; neque velle id ipsum est, quod
et posse; neque concordare idem est, quod manere.</p>
        </div3>
<div3>
          <head>19.</head>
          <p>
 <hi>Unanimitas non negatur, dum asseritur unitas.
De Patris et Filii unitate apertum testimonium.</hi> --Non negamus igitur unanimitatem inter Patrem et
Filium: nam hoc solent haeretici mentiri, ut cum
solam concordiam ad unitatem non recipimus,
discordes eos a nobis affirmari loquantur. Sed audiant
quam a nobis unanimitas non negetur. Unum
sunt Pater et Filius natura, honore, virtute: nec
natura eadem potest velle diversa. Et audiant adhuc
naturae sibi cum Patre unitatem Filium testantem;
<pb n="0250B"/>
ait enim: <hi>Cum venerit advocatus ille, quem ego mittam
vobis a Patre, Spiritum veritatis, qui a Patre meo procedit,
ipse testificabitur de me <note>(Joan. XV, 26)</note>
          </hi>. Advocatus
veniet, et hunc mittet Filius a Patre, et Spiritus
veritatis est, qui a Patre procedit. Excutiat ingenii
sui aculeos omnis haereticorum schola: et quaerat
nunc, quod vel mentiri ignorantibus possit, et
doceat quid sit hoc quod Filius mittit a Patre. Qui
mittit, potestatem suam in eo quod mittit ostendit.
Sed quod a Patre mittit, quid intelligemus, utrum
acceptum, aut dimissum, aut genitum? nam horum
necesse est unum aliquid significet, quod a Patre
missurus est. Et missurus a Patre est eum Spiritum
veritatis, qui a Patre procedit: jam ergo non est
acceptio, ubi demonstrata processio est. Superest
<pb n="0250C"/>
ut confirmemus in eo sententiam nostram, <emph>227</emph> 
utrum in hoc consistentis egressionem, an
geniti processionem existimemus.</p>
        </div3>
<div3>
          <head>20.</head>
          <p>
 <hi>Spiritus sanctus a quo sit non incertum. Quod
a Filio accipit, accipit et a Patre. Hinc unum natura
sunt Pater et Filius.</hi> --Neque in hoc nunc calumnior
 libertati intelligentiae, utrum ex Patre, an ex Filio
 Spiritum paracletum putent esse. Non enim in
incerto Dominus reliquit: nam sub iisdem dictis
haec ita locutus est: <hi>Adhuc multa habeo vobis dicere,
<pb n="0251A"/>
sed non potestis portare illa modo. Cum venerit ille
Spiritus veritatis, diriget vos in omnem veritatem.
Non enim loquetur a semetipso, sed quaecumque
audierit loquetur, et futura annuntiabit vobis. Ille me
honorificabit; quoniam de meo accipiet, et annuntiabit
vobis. Omnia quaecumque habet Pater, mea sunt:
propterea dixi, De meo accipiet, et annuntiabit vobis <note>(Joan. XVI, 12, seqq.)</note>
          </hi>.
A Filio igitur accipit, qui et ab
eo mittitur, et a Patre procedit. Et interrogo, utrum
id ipsum sit a Filio accipere, quod a Patre procedere.
Quod si differre credetur inter accipere
a Filio, et a Patre procedere; certe id ipsum atque
unum esse existimabitur, a Filio accipere, quod
sit accipere a Patre. Ipse enim Dominus ait: <hi>Quoniam
de meo accipiet, et annuntiabit vobis. Omnia quae
<pb n="0251B"/>
cumque habet Pater, mea sunt: propterea dixi, De meo
accipiet, et annuntiabit vobis <note>(Ibid. 14 et 15)</note>
          </hi>. Hoc
quod accipiet (sive potestas est, sive virtus, sive
doctrina est), Filius a se accipiendum esse dixit: et
rursum hoc ipsum significat accipiendum esse de
Patre. Cum enim ait, omnia quaecumque habet Pater,
sua esse, et idcirco dixisse se de suo accipiendum
esse: docet etiam a Patre accipienda, a se tamen
accipi; quia omnia quae Patris sunt, sua sint.
Non habet haec unitas diversitatem: nec differt a quo
acceptum sit, quod datum a Patre, datum referatur
a Filio. Numquid et hic voluntatis unitas afferetur?
Omnia quae habet Pater, Filii sunt: et omnia quae
Filii <emph>228</emph> sunt, Patris sunt. Ipse enim ait: <hi>Et mea
omnia tua sunt, et tua mea <note>(Joan. XVII, 10)</note>
          </hi>. Nondum
<pb n="0251C"/>
loci est, ut demonstrem, cur ita dixerit: <hi>Quoniam
de meo accipiet:</hi> futuri enim temporis significatio est,
ubi accepturus ostenditur. Nunc certe ideo a se accepturum
ait, quia omnia Patris sua essent. Disseca
naturae hujus, si potes, unitatem: et aliquam dissimilitudinis
infer necessitatem, per quam Filius non
sit in unitate naturae. A Patre enim procedit Spiritus
veritatis: sed a Filio a Patre mittitur. Omnia
quae Patris sunt, Filii sunt: et idcirco quidquid accipiet,
a Filio accipiet ille mittendus, quia
Filii sunt universa quae Patris sunt. Natura itaque
in omnibus tenet suam legem, et quod unum ambo
sunt, ejusdem in utroque per generationem nativitatemque
<pb n="0252A"/>
divinitatis significatio est: cum id quod
accipiet a Patre Spiritus veritatis, id Filius dandum
a se esse fateatur. Non permittenda itaque ad impiae
intelligentiae libertatem haeretica perversitas est:
ut dictum hoc Domini, quod quia omnia quae Patris
sunt, sua sunt, idcirco a se accipiet Spiritus veritatis,
non ad unitatem confiteatur referendum esse
naturae</p>
        </div3>
<div3>
          <head>21.</head>
          <p>
 <hi>Dei et Christi unus est Spiritus.</hi> --Loquatur
enim ille, qui electionis est vas et gentium doctor,
secundum veritatis intelligentiam fide Romanae plebis
ante laudata. Volens enim naturae unitatem in
Patre et Filio docere, ita ait <note>(Rom. VIII, 9, seqq.)</note>: <hi>Vos autem non estis in carne, sed in Spiritu si
quidem Spiritus Dei in vobis est. Si quis autem Spiritum
<pb n="0252B"/>
Christi non habet, hic non est ejus. Si autem Christus in
vobis est, corpus quidem mortuum est per peccatum,
spiritus autem vita est per justitiam. Si autem Spiritus
ejus, qui suscitavit Jesum a mortuis, habitat in vobis;
qui suscitavit Christum a mortuis, vivificabit et mortalia
corpora vestra propter</hi> 
 <emph>229</emph> <hi>Spiritum suum, qui habitat
in vobis.</hi> Spiritales omnes sumus, si in nobis est
Spiritus Dei. Sed hic Spiritus Dei, et Spiritus
Christi est. Et cum Christi Spiritus in nobis sit,
ejus tamen Spiritus in nobis est, qui Christum suscitavit
a mortuis: et qui suscitavit Christum a mortuis,
corpora quoque nostra mortalia vivificabit
propter habitantem Spiritum ejus in nobis. Vivificamur
ergo, propter habitantem in nobis Spiritum
Christi, per eum qui Christum suscitavit a mortuis.
<pb n="0252C"/>
Et cum ejus, qui suscitavit Christum a mortuis, in
nobis est Spiritus; et Spiritus tamen in nobis est
Christi, nec tamen non Dei est Spiritus, qui in nobis
est. Discerne igitur, o haeretice, Spiritum Christi
a Spiritu Dei, et excitati a mortuis Spiritum Christi
ab Spiritu Dei Christum a mortuis excitantis; cum
inhabitans in nobis Spiritus Christi, Spiritus Dei sit;
et cum Spiritus Christi a mortuis excitati. Spiritus
tamen Dei sit Christum a mortuis excitantis.</p>
        </div3>
<div3>
          <head>22.</head>
          <p>
 <hi>Spiritus Dei an natura, an res naturae.</hi> --Et
quaero nunc in Spiritu Dei utrum naturam, an rem
naturae significatam existimes. Non idem est enim
natura, quod naturae res: sicuti non idem est homo,
<pb n="0253A"/>
et quod hominis est, nec idem est ignis, et quod
ignis ipsius est: et secundum hoc non idem est Deus,
et quod Dei est.</p>
        </div3>
<div3>
          <head>23.</head>
          <p>
 <hi>Modo Patrem, modo filium significat.</hi> --Memini
enim in Spiritu Dei ita filium Dei significari, ut in
eo Deus pater demonstratus esse intelligatur, et
ad cujusvis demonstrationem posse significatum Dei
Spiritum pertinere: neque tantum hoc ex prophetica,
sed ex evangelica auctoritate monstrari, cum dicitur: <hi>Spiritus Domini super me, propterea unxit me 
 <note>(Luc.
IV, 18)</note>
          </hi>; et rursum <note>(Matth., XII, 18)</note>: <hi>Ecce puer meus
quem elegi, dilectus meus in quo complacuit animae meae,
ponam super eum Spiritum</hi> <emph>230</emph> <hi>meum;</hi> et ipso de se
Domino testante: <hi>Si autem in Spiritu Dei ego ejicio
daemonia, utique appropiavit in vobis regnum Dei (Ib.,
<pb n="0253B"/>
28)</hi>: haec enim videntur non ambigue vel Patrem
significare, vel filium, virtutem tamen naturae manifestantia
.</p>
        </div3>
<div3>
          <head>24.</head>
          <p>
 <hi>Cur uterque dictus sit Spiritus.</hi> --Namque idcirco
dictum existimo in utroque <hi>Spiritus Dei,</hi> ne
secundum corporales modos ita inesse Filium in Patre
vel Patrem in Filio crederemus: scilicet ne loco
Deus manens, nusquam alibi exstare videretur a sese.
Homo enim, aut aliquid aliud ei simile, cum alicubi
erit, tamen alibi non erit: quia id, quod est illic,
continetur ubi fuerit: infirma ad id natura ejus,
ut ubique sit, qui insistens alicubi sit. Deus autem
immensae virtutis vivens potestas, quae nusquam non
adsit, nec desit usquam, se omnem per sua edocet,
et sua non aliud quam se esse significat: ut ubi
<pb n="0253C"/>
sua insint, ipse esse intelligatur. Non autem corporali
<pb n="0254A"/>
modo, cum alicubi insit, non et ubique esse credatur:
cum per sua in omnibus esse non desinat;
non aliud autem sint, quam quod est ipse, quae
sua sunt. Et haec quidem ad naturae intelligentiam
dicta sunt.</p>
        </div3>
<div3>
          <head>25.</head>
          <p>
 <hi>In Spiritu Dei significatur Pater. Significatur
Filius. Significatur et Spiritus sanctus.</hi> --In Spiritu
autem Dei patrem Deum significari, ita existimo
intelligi oportere, quod Spiritum Domini super se
esse Dominus Jesus Christus professus sit, propter
quod eum ungat, et mittat ad evangelizandum. Paternae
enim naturae virtus in eo manifestatur; naturae
suae communionem in Filio etiam in carne nato
per sacramentum spiritalis hujus unctionis ostendens <note>(Matth., III, 17)</note>,
cum post consummati baptismi nativitatem
<pb n="0254B"/>
tum haec quoque proprietatis significatio
audita est, voce testante de coelo: <hi>Filius meus es tu,
ego hodie genui te <note>(Ps. II, 7)</note>
          </hi>. Non enim vel ipse super
se esse, vel sibi de coelis adesse, vel ipsum se <emph>231</emph> 
cognominasse sibi filium intelligendus est: sed omnis
haec fidei nostrae fuit demonstratio, ut sub perfectae
ac verae nativitatis sacramento, unitatem naturae
manentis in Filio, qui etiam homo esse coeperat, nosceremus.
Et Patrem quidem in Dei Spiritu ita significari
repertum est. Filium vero hoc modo demonstratum
intelligimus, cum dicit: <hi>Quod si in Spiritu
Dei ego ejicio daemones, utique appropiavit in vobis regnum
Dei:</hi> se scilicet, id est, naturae suae potestate
daemones ejicere demonstrans, qui non nisi Dei Spiritu
ejici possint. Est autem et in Spiritu Dei Spiritus
<pb n="0254C"/>
paracleti significatio; neque solum prophetica,
<pb n="0255A"/>
 sed apostolica auctoritate, cum dicitur: <hi>Sed
hoc est, quod dictum est per prophetam, Erit in novissimis
diebus, dicit Dominus, effundam de Spiritu meo in
omnem carnem, et prophetabunt filii eorum et filiae eorum <note>(Act. II, 16, seqq.)</note>
          </hi> 
 Et consummatum hoc totum
fuisse in Apostolis docetur, cum misso Spiritu sancto
omnes linguis gentium sunt locuti.</p>
        </div3>
<div3>
          <head>26.</head>
          <p>
 <hi>In nobis est Deus, cum Christus; cum Spiritus
Christi, Spiritus Dei. Filii et Patris natura una.</hi> --Haec
autem idcirco sunt demonstrata necessario, ut in
quamcumque se licet partem haeretica falsitas contulisset,
finibus tamen atque praescripto veritatis evangelicae
concluderetur. Habitat enim in nobis Christus:
et habitante Christo, habitat Deus. Et cum habitat in
nobis Spiritus Christi; habitante tamen in nobis Spiritu
<pb n="0255B"/>
Christi, non alius tamen spiritus habitat, quam
Spiritus Dei. Quod si per Spiritum sanctum Christus
in nobis esse intelligitur, hunc tamen ita Spiritum
Dei, ut Spiritum Christi esse noscendum est. Et cum,
 per naturam rei natura ipsa habitet in nobis;
indifferens natura Filii esse credetur a Patre, cum
Spiritus sanctus, qui et Spiritus Christi et Spiritus
Dei est, res naturae esse demonstretur unius. Quaero
nunc igitur, quomodo non ex natura unum sunt? A
patre procedit Spiritus veritatis: a Filio mittitur, et
a Filio accipit. Sed omnia, quae habet Pater, Filii
sunt: et idcirco qui ab eo accipit, Dei Spiritus <emph>232</emph> est,
sed idem et Spiritus Christi est. Res naturae Filii est
( <hi>supple,</hi> Spiritus), sed eadem res et naturae Patris est.
Excitantis Christum a mortuis Spiritus est; sed idem
<pb n="0255C"/>
Spiritus Christi est a mortuis excitati. In aliquo differat
Christi et Dei natura, ne eadem sit; si praestari
potest ut Spiritus, qui Dei est, non sit et Christi.</p>
        </div3>
<div3>
          <head>27.</head>
          <p>
 <hi>Filii et Patris una apud nos habitatio.</hi> --Sed
te, haeretice, furentem, et spiritu doctrinae mortiferae
circumactum tenet et coarctat Apostolus, Christum
nobis fundamentum ponens fidei <note>(I Cor., III,
11)</note>, dicti hujus quoque dominici non nescius: <hi>Si
quis diligit me, et verbum meum servabit: et pater meus
<pb n="0256A"/>
diliget eum, et ad eum veniemus, et mansionem apud
eum faciemus <note>(Joan., XIV, 23)</note>
          </hi>. Per id enim, Spiritu
Christi in nobis manente, Dei Spiritum in nobis manere
testatus est, nec diversum a se esse Spiritum
a mortuis excitati et Spiritum a mortuis excitantis.
Veniunt enim, atque habitant in nobis: et rogo
utrum comitatu diversitatum venient, mansionemque
facient, an unitate naturae? Sed obnititur doctor
gentium, non duos spiritus. Dei scilicet et Christi,
sed Spiritum Christi, qui et Spiritus Dei est, inesse
credentibus. Non est cohabitatio, sed habitatio
est: sub sacramento tamen cohabitationis habitatio,
dum neque duo habitant, neque ab alio diversus
habitator est. Est enim in nobis Spiritus Dei, sed est
in nobis Spiritus Christi: et cum Spiritus Christi inest,
<pb n="0256B"/>
inest Spiritus Dei. Ita cum quod Dei est, et Christi
est; et cum quod Christi est, Dei est: non potest
aliud quid diversum Christus esse, quam Deus est.
Deus igitur Christus est unus cum Deo Spiritus.</p>
        </div3>
<div3>
          <head>28.</head>
          <p>
 <hi>Ariani a Spiritu sancto alieni Christum Deum
negant, et tamen colunt.</hi> --Et illud evangelicum: <hi>Ego
et Pater unum sumus <note>(Joan., X, 30)</note>
          </hi>, docet Apostolus
unitatem esse naturae, non solitudinem unionis, scribens
Corinthiis: <hi>Propter quod notum facio vobis, quia
nemo in Spiritu Dei dicit anathema Jesum.</hi> 
Scisne nunc, haeretice, in quo spiritu dicas Christum
creaturam <note>(I Cor., XII, 3)</note>? Cum enim in anathemate
sint, qui servierunt creaturae <emph>233</emph> potius
quam Creatori <note>(Rom., I, 25)</note>; Christum creaturam confitens,
quid sis intellige, qui non ignores quin in maledicto
<pb n="0256C"/>
sit religio creaturae. Et quid sequatur adverte: <hi>Et nemo potest dicere Dominum Jesum, nisi in
Spiritu sancto 
 <note>(I Cor., XII, 3)</note>
          </hi>. Sentisne quid tibi desit,
 Christo negando quod suum est? Si per naturam
Dei Christus tibi Dominus est, habes Spiritum
sanctum: si vero per adoptivum nomen hic dominus
est, Spiritu sancto carens, spiritu erroris animaris:
quia nemo nisi in Spiritu sancto Dominum Jesum
potest dicere. Et tu creaturam eum potius quam
<pb n="0257A"/>
Deum dicens, dominum licet nuncupans, Dominum
tamen esse non dicis; quia tibi ex communi
genere potius et familiari nomine, quam ex natura
sit Dominus. Sed a Paulo disce naturam.</p>
        </div3>
<div3>
          <head>29.</head>
          <p>
 <hi>Gratiarum divisiones.</hi> --Sequitur enim: <hi>Divisiones
autem donorum sunt, idem autem Spiritus est;
et divisiones ministeriorum sunt, et idem ipse Dominus;
et divisiones operationum sunt, idem autem Deus, qui
operatur omnia in omnibus. Unicuique autem datur manifestatio
Spiritus, ad id quod utile est <note>(Ibid. 4, et
seqq.)</note>
          </hi>. In praesenti sermone quadrimoda significatio
intelligitur, cum in divisione donorum idem Spiritus
est, et in divisione ministeriorum idem ipse Dominus
est, et in divisione operationum idem Deus est, et in
utilitatis datione manifestatio Spiritus. Atque ut datio
<pb n="0257B"/>
utilitatis in manifestatione Spiritus nosceretur;
continuo subjectum est: <hi>Huic quidem per Spiritum
datur sermo sapientiae, alii autem sermo scientiae secundum
eumdem Spiritum, alteri autem fides in eodem
Spiritu, alii donum curationum in eodem Spiritu,
alii operatio virtutum, alii prophetia, alii discretio
Spirituum, alii genera linguarum, alii interpretatio
linguarum <note>(Ibid., 8 et seqq.)</note>
          </hi>.</p>
        </div3>
<div3>
          <head>30.</head>
          <p>
 <hi>Spiritus manifestatio.</hi> --Et quidem id, quod
quartum esse diximus, id est, in datione utilitatis
Spiritus manifestationem, absolutam habet intelligentiam. <emph>234</emph> 
 Commemoratum enim est, per quas dationum
utilitates haec esset Spiritus manifestatio. In his
namque divisionum virtutibus non incerta doni hujus
ostensio est, de quo Dominus ad Apostolos dixerat,
<pb n="0257C"/>
praecipiens his, <hi>ne ab Jerosolymis discederent;
 sed exspectate,</hi> inquit, <hi>promissionem Patris, quam
<pb n="0258A"/>
audistis de ore meo, Quoniam Joannes baptizavit aqua,
vos autem Spiritu sancto tingemini, quem et accipietis
non post multos hos dies.</hi> Et rursum: <hi>Sed accipietis
virtutem superveniente Spiritu sancto in vos, et eritis
mihi testes in Jerusalem, et omni Judaea, et Samaria, et
usque ad ultimum terrae <note>(Act. I, 4, et seq.)</note>
          </hi>. Promissionem
Patris, quae de ore ejus audita est, exspectari jubet.
Certe etiam nunc ejus paternae promissionis eloquium
est. Per has igitur virtutum efficientias manifestatio Spiritus
est. Neque enim in occulto est Spiritus donum,
ubi sermo sapientiae est, et verba vitae audiuntur:
vel ubi divinae cognitionis scientia est, ne pecudum
modo per ignorationem Dei, vitae nostrae
ignoremus auctorem: vel per fidem Dei, ne non credentes
Evangelium Dei, extra Evangelium Dei simus:
<pb n="0258B"/>
vel per donum curationum, ut gratiam ejus,
qui haec tribuit, infirmitatum curatione testemur: vel
per operationem virtutum, ut quod agimus, Dei esse
 virtus intelligatur: vel per prophetiam, ut per
doctrinae intelligentiam intelligamur ex Deo eruditi:
vel per discretionem spirituum, ne ignari simus,
sancto an perverso spiritu quis loquatur: vel per genera
linguarum, ut in signum dati Spiritus sancti
linguarum sermo donetur <note>(I Cor. XIV, 6)</note>: vel in
interpretatione linguarum, ne ignoratione fides audientium
periclitetur, cum linguam ignorantibus linguae
interpretator absolvit. In his igitur omnibus ad
utilitatem unicuique divisis manifestatio Spiritus est,
per has scilicet datae unicuique <emph>235</emph> utilitatis
admirationes dono Spiritus non latente.
<pb n="0258C"/>
</p>
        </div3>
<div3>
          <head>31. </head>
          <p>
 <hi>Haec dona alius atque alius largitur, et tamen
unus Spiritus.</hi> --Tenuit autem beatus apostolus
<pb n="0259A"/>
Paulus in hoc difficillimo ad humanam intelligentiam
 coelestium sacramentorum mysterio, et absolutam
demonstrationem et sollicitam cautelam, ut per Spiritum
et in Spiritu dari haec divisionum dona monstraret
  (non enim idipsum est per Spiritum, et
in Spiritu dari): quia datio doni, quae obtinetur in
Spiritu, haec tamen indulta per Spiritum sit. Consummat
autem has dationum divisiones hoc modo: <hi>Haec autem omnia operatur unus et idem Spiritus, dividens
 unicuique sicut vult  <note>(I Cor. XII, 11)</note>
          </hi>.
Nunc igitur
quaero, quis haec Spiritus operetur, dividens unicuique
 prout velit: utrum per quem, aut in
quo donorum divisio est. Quod si ipsum significatum
esse loqui aliquis audebit, contradicet Apostolus,
cur se vitiose lector intelligat: ait enim superius: <hi>Et divisiones operationum sunt, idem autem
<pb n="0259B"/>
Deus qui operatur omnia in omnibus.</hi> 
 Alius est ergo
qui dividit, et alius est in quo indulta divisio est.
Et intellige operantem haec omnia semper Deum, ita
tamen, ut Christus operetur, ut paterno opere
operans Filius fungatur. Et si in Spiritu sancto Jesum
Dominum confiteris; intellige tripertitae significationis <emph>236</emph> 
 in Apostolo ( <hi>Id est</hi> Apostoli loco) virtutem,
cum in divisionibus donorum idem Spiritus
<pb n="0260A"/>
est, et in divisionibus ministeriorum idem Dominus
est, et in divisionibus operationum idem Deus est:
et rursum omnia inoperans unus Spiritus, unicuique
sicut vult dividens. Et apprehende, si potes, Dominum
in divisione ministeriorum, et Deum in divisione
operationum, hunc eumdem unum esse Spiritum,
et inoperantem, et prout vult dividentem:
quia in divisionibus donorum unus est Spiritus, et
idem Spiritus operetur ac dividat.</p>
        </div3>
<div3>
          <head>32.</head>
          <p>
 <hi>Christus charismata dividit.</hi> --Aut si displicet
in Deo et Domino unus hic ejusdem, per nativitatis
sacramentum,  divinitatis Spiritus: ostende
quis spiritus, et in quo spiritu has nobis divisiones
et inoperetur et dividat. Sed nihil aliud, quam
quod fidei nostrae est, ostendes; quia Apostolus qui
 esset intelligendus ostendit, dicens: <hi>Sicut enim
<pb n="0260B"/>
corpus unum est, membra autem habet multa; omnia
autem membra ex uno corpore, cum sint multa, unum
est corpus: sic et Christus <note>(I Cor. XII, 12)</note>
          </hi>. Divisiones
ergo charismatum ex uno Domino Jesu Christo, qui
corpus est omnium, esse significat: quia cum
ostendisset Dominum in ministerio, ostendisset etiam
Deum in operationibus, unum tamen haec omnia
Spiritum <emph>237</emph> et inoperari et dividere demonstrat,
<pb n="0261A"/>
membra haec gratiarum in perfectione <note>( <hi>al.</hi> perfectionem)</note>
unius corporis dividentem.</p>
        </div3>
<div3>
          <head>33.</head>
          <p>
 <hi>Operationes et ministeria Deus statuit. Statuit
et Christus.</hi> --Nisi forte non tenuisse rationem unitatis
in eo Apostolus existimatur, quod dixit: <hi>Et divisiones
ministeriorum sunt, idem ipse Dominus; et divisiones
operationum sunt, idem autem Deus <note>(I Cor. XII,
5, 6)</note>
          </hi>: ut quia ministeria ad Dominum retulit, et
operationes ad Deum, non unum atque idipsum in
ministeriis atque operationibus videatur intelligi.
Accipe quam haec membra ministeriorum membra
operationum sunt, cum ait: <hi>Vos estis corpus Christi
et membra. Et quosdam quidem posuit Deus in Ecclesia,
primum Apostolos  <note>(Ibid., 27, 28)</note>
          </hi>, in quibus est
verbum sapientiae; <hi>secundo prophetas,</hi> in quibus est
<pb n="0261B"/>
donum scientiae; <hi>tertio magistros,</hi> in quibus est doctrina
fidei; <hi>deinde virtutes,</hi> in quibus sunt <hi>curationes
infirmitatum, auxiliorum potestates, gubernationes</hi> prophetales,
et dona <hi>genera linguarum</hi> vel loquendi
vel interpretandi. Certe haec Ecclesiae et ministeria
sunt et operationes, in quibus est corpus Christi; et
haec Deus statuit. Aut profitere non per Christum
statuta, quia ea Deus statuit. Sed audies ipsum dicentem: <hi>Unicuique autem nostrum data est gratia secundum
mensuram donationis Christi.</hi> 
 Et iterum: <hi>Qui
descendit, ipse est qui et ascendit super omnes coelos,
ut adimpleat omnia. Et ipse dedit quosdam Apostolos,
quosdam autem prophetas, quosdam autem evangelizantes,
quosdam autem pastores et doctores, ad consummationem
sanctorum, in opus ministerii <note>(Ephes. IV
7, 10, etc.)</note>
          </hi>. Numquid ministeriorum dona non Christi
<pb n="0261C"/>
sunt, cum tamen et Dei dona sint?</p>
        </div3>
<div3>
          <head>34.</head>
          <p>
 <hi>Paulus de Patre dicens</hi> DEUS, <hi>de Filio</hi> DOMINUS, <hi>non distinxit eos natura.</hi> 
--Sed si id sibi
usurpavit impietas, ut quia ait, <hi>idem Dominus</hi> et <hi>idem Deus 
 <note>(I Cor. XII, 5, 6)</note>
          </hi>, non sint in unitate
naturae: adjungam vero huic intelligentiae tuae, ut
putas firmiora praesidia. Ipse enim Apostolus ait:
<pb n="0262A"/> <hi>Sed nobis unus Deus pater ex quo omnia, et nos in
ipso, et unus Dominus Jesus Christus per</hi> 
 <emph>238</emph> <hi>quem
omnia, et nos per ipsum <note>(I Cor. VIII, 6)</note>
          </hi>. Et rursum: <hi>Unus
Dominus, una fides, unum baptisma. Unus Deus et pater
omnium et per omnes et in omnibus nobis <note>(Ephes.
IV, 5, 6)</note>
          </hi>. Per id enim, quod dicitur <hi>unus Deus</hi> et <hi>unus Dominus,</hi> 
 Deo tantum quasi uni Deo proprium
deputari videtur ut Deus sit: cum proprietas unius
 consortium non patiatur alterius. O plane rara
ac difficilia charismatum dona, et vere in hac utilitatum
datione manifestatio Spiritus constituta! Et
merito hic dividendarum gratiarum ordo servatus
est, ut principalis esset sermo sapientiae; vere enim
illud est, <hi>Et nemo potest dicere Dominum Jesum, nisi
in Spiritu sancto <note>(I Cor. XII, 3)</note>
          </hi>, quia nisi per hoc
<pb n="0262B"/>
sapientiae verbum Christus Dominus non posset intelligi,
tum deinde sequens esset sermo scientiae; ut
quod sapimus, scienter loquamur, ita ut sapiamus
sapientiae verbum: tertium vero donum in fide esset;
quia illa principalia et superiora utilitatem doni, nisi
 Deus crederetur, amitterent: ut nunc in hujus
maximi et pulcherrimi dicti apostolici sacramento,
haereticis omnibus nec verbum sapientiae est, nec
sermo scientiae, nec religionis fides; quia impietas,
quae non capit intelligentiam, extra sermonis scientiam
et extra simplicitatem fidei est. Nec enim quisquam
quod non sapit, loquitur: nec quod loqui non
potest, potest credere. Unum itaque Deum Apostolus
praedicans, et ex Lege veniens, atque in Evangelium
Christi vocatus, perfectae fidei tenuit confessionem.
Et ne aliquam haereticis occasionem tamquam
<pb n="0262C"/>
incauti sermonis simplicitas praestaret, ut nativitatem
Filii per unius Dei praedicationem negarent; unum
Deum sub proprietatis significatione confessus est,
dicens ita: <hi>Unus Deus pater ex quo omnia, et nos in
ipso <note>(I Cor. VIII, 6)</note>
          </hi>: ut qui Deus est, et pater crederetur.
Dehinc quia nudum hoc, in unum Deum patrem
credere, non proficeret ad salutem; subjecit:
<pb n="0263A"/> <hi>Et unus Dominus noster</hi> 
 <emph>239</emph> <hi>Jesus Christus per
quem omnia, et nos per ipsum;</hi> sinceritatem fidei salutaris
in unius Dei et in unius Domini praedicatione
demonstrans: ut nobis et unus Deus pater, et unus
Dominus Jesus Christus in fide esset. Non enim
dictum ignorabat a Domino: <hi>Haec est enim voluntas
patris mei, ut omnis qui videt Filium, et credit in
eum, habeat vitam aeternam <note>(Joan. VI, 40)</note>
          </hi>. Sed fidei
ecclesiasticae ordinem ponens, et fidem nostram in
Patre et Filio statuens, inseparabilis illius atque indissolubilis
unitatis et fidei sacramentum locutus est,
dicens: <hi>Unus Deus, et unus Dominus.</hi> </p>
        </div3>
<div3>
          <head>35.</head>
          <p>
 <hi>Si Christus negatur Deus, quia unus Deus Pater;
nec Pater Dominus, quia unus Dominus Christus.</hi> 
--Ac primum extra apostolicum spiritum
<pb n="0263B"/>
vivens, stultitiam tuam, haeretice, intellige. Si enim
professionem unius Dei ad id usurpas, ne Christus
Deus sit; quia ubi unus est, solitarius sit intelligendus,
et id, quod unus est, proprium ei sit ac singulare
qui unus est: quid de eo profiteberis, quod
Jesus Christus unus est Dominus? Si enim secundum
te, quod unus Pater Deus est, Christo non reliquit
ut Deus sit: necesse est, ut etiam secundum te
unus Dominus Christus Deo non relinquat ut Dominus
sit; quia quod unus est, proprium ei velis
esse qui unus est. Si itaque unum Dominum Christum
esse etiam Deum negabis, unum quoque Deum
patrem esse negabis et Dominum: et quid erit in
Dei virtute, nisi Dominus est, et in Domini potestate
 , nisi Deus est; cum et Deum id perficiat
<pb n="0263C"/>
esse quod Dominus est, et Dominum id constituat
esse quod Deus est?</p>
        </div3>
<div3>
          <head>36.</head>
          <p>
 <hi>Unus est uterque spiritu, non persona.</hi> --Sed
sacramentum dicti dominici Apostolus tenens, quod
est: <hi>Ego et Pater unum sumus (Joan, X, 30)</hi>, dum
utrumque unum profitetur, unum utrumque sic
<pb n="0264A"/>
significat, non ad solitudinem singularis, sed ad spiritus
unitatem: quia unus Deus Pater et unus Christus
Dominus, cum uterque et Dominus et Deus sit, <emph>240</emph> 
 duos tamen in fide nostra nec deos patiuntur
esse nec dominos. Unus igitur uterque est: et
unus cum sit uterque non solus est. Nec loqui sacramentum
fidei nisi apostolica voce poterimus. Unus
est enim Deus, et unus est Dominus: et per id, quod
unus est Deus et unus est Dominus, in Deo demonstratur
 et Dominus, sicut et Deus demonstratur
in Domino. Non tenes unionem, ut Deus singularis
sit: nec tamen dividis spiritum, ut uterque
 non unus sit. Neque in uno Deo et in uno
Domino discernere poteris potestatem: ne qui Dominus
est, non sit et Deus; vel qui Deus est, non sit
<pb n="0264B"/>
et Dominus. Cavit enim Apostolus, per eloquia nominum,
duos vel deos praedicare vel dominos. Et
idcirco usus est eo genere doctrinae, ut in uno Domino
 Christo unum significaret et Deum, et in uno
Deo patre unum significaret et Dominum; nec
tamen impiam nobis ad perimendam unigeniti
Dei nativitatem inveheret unionem, et Patrem professus
et Christum.</p>
        </div3>
<div3>
          <head>37.</head>
          <p>
 <hi>Christum non modo Dominum, sed et Deum docuit
Paulus.</hi> --Nisi forte eo usque ultimae desperationis
furor audebit erumpere, ut quia Christum Dominum
Apostolus dixerit, nemo aliud eum praeter
quam Dominum debeat confiteri, et habens Domini
proprietatem, non habeat Dei veritatem. Sed non
ignorat Paulus Christum Deum, dicens: <hi>Quorum patres,
<pb n="0264C"/>
et ex quibus Christus, qui est super omnia
Deus <note>(Rom. IX, 5)</note>
          </hi>. Non hic creatura in Deum deputatur:
sed creaturarum Deus est, qui super omnia
Deus est.</p>
        </div3>
<div3>
          <head>38.</head>
          <p>
 <hi>Distinxit illum a Patre, non divisit.</hi> --Quam
vero super omnia Deus et inseparabilis sit a
<pb n="0265A"/>
Patre Spiritus, disce etiam hoc ipso de quo nunc
agitur Apostoli dicto. Confessus enim unum Deum
patrem ex quo omnia sunt, et unum Dominum Jesum
Christum per quem omnia: quaero quid diversitatis
attulerit, dicens ex <emph>241</emph> Deo omnia, et per Christum
omnia <note>(I Cor. VIII, 6)</note>? Anne possit separabilis a
se naturae et spiritus intelligi ex quo, et per quem omnia?
Omnia enim per Filium ex nihilo substiterunt, et
ad Deum <hi>ex quo omnia,</hi> ad Filium vero <hi>per quem omnia</hi> 
Apostolus retulit. Et non invenio quid differat,
cum per utrumque opus sit virtutis ejusdem. Si
enim ad universitatis substantiam proprium ac sufficiens
creaturis esset quod ex Deo sunt; quid habuit
necessitatis memorasse, quod quae ex Deo sunt, per
Christum sint, nisi quod unum idem est, per Christum
<pb n="0265B"/>
esse et ex Deo esse? Sed quemadmodum Dominum
et Deum utrique eorum, ut mutuum esset,
adscriptum est: ita <hi>ex quo</hi> et <hi>per quem</hi> relatum ad
utrumque est, et ad demonstrationem unitatis utriusque,
nec ad intelligentiam singularis. Non patet ad
occasionem impietatis ipsius sermo, et apostolica
fides non est extra praedicationis diligentiam.
His enim se verborum proprietatibus temperavit,
quibus nec duos deos intelligeretur significare, neque
unicum: dum et unionem detestatur, nec separat
unitatem, hoc enim <hi>ex quo omnia,</hi> et <hi>per quem omnia,</hi> 
licet non singularem constitueret in potestate
virtutis, non tamen diversum demonstraret in
efficientia; cum <hi>ex quo omnia,</hi> et <hi>per quem omnia,</hi> 
ejusdem naturae ad id demonstraret auctorem.
<pb n="0265C"/>
Utrumque autem ejusdem naturae proprium esse declarat.
<pb n="0266A"/>
Namque post illud divitiarum et sapientiae et
scientiae Dei protestatum profundum, et inscrutabilium
judiciorum confessam inintelligentiam <note>(Rom., XI, 33)</note>,
et ininvestigabilium viarum demonstratam
ignorationem, humanae tamen fidei usus officio,
hunc honorem investigabilium et inscrutabilium <emph>242</emph> 
coelestium sacramentorum profundo reddidit, dicens: <hi>Quoniam ex ipso, et per ipsum, et in ipso sunt omnia,
ipsi gloria in saecula amen 
 <note>(Ibid., 36)</note>
          </hi>: id nunc ad
unius naturae significationem referens, quod non nisi
opus unius possit esse naturae.</p>
        </div3>
<div3>
          <head>39.</head>
          <p>
 <hi>Epilogus: ex praedictis Pauli locis quid confectum
sit.</hi> --Cum enim specialiter Deo id adscripserit,
ut ex eo omnia; et proprium Christo detulerit, ut
per eum omnia; et nunc honor Dei sit, quod ex ipso
<pb n="0266B"/>
et per ipsum et in ipso sint omnia; et cum Spiritus
Dei idem sit et Spiritus Christi; vel cum in ministerio
Domini et in operatione Dei Spiritus unus
operetur et dividat, non possunt non unum esse, quorum
propria unius sunt; cum in eodem Domino Filio,
et in eodem Deo Patre, unus atque idem Spiritus
 in eodem Spiritu sancto dividens, universa
perficiat. O dignus ille magnorum et coelestium arcanorum
conscientia, et assumptus secretorum divinorum
electusque particeps, ea ipsa illiciti eloquii
silentio necessario tacens, et vere Apostolus Christi,
quali humanae perversitatis ingenia absoluti sermonis
sui praedicatione conclusit, unum Patrem Deum, et
unum Dominum Jesum Christum confitendo; ut inter
haec nec duos quisquam possit praedicare,
<pb n="0266C"/>
neque unicum: cum tamen qui non unicus est, non
<pb n="0267A"/>
in duos proficeret; nec qui duo non sunt, solitarius
posset intelligi; et inter haec perfectam Christi nativitatem
pater demonstratus ostenderet!</p>
        </div3>
<div3>
          <head>40.</head>
          <p>
 <hi>Haereticis nec fides, nec spes, nec baptisma.</hi> --Extendite nunc vibratas sibilis linguas, haeretici serpentes,
sive Sabelli, sive Photine, sive qui nunc
creaturam esse unigenitum Deum praedicatis. Audiet
unum Deum patrem, quisquis negat filium: quia
cum Pater non nisi per filium pater sit, Filius <emph>243</emph> 
per id significatur in Patre. Qui vero unitatem naturae
indifferentis Filio adimit, cognoscat unum Dominum
Jesum Christum. Nisi enim per unitatem
Spiritus unus est Dominus, Deo patri non relinquetur
ut Dominus sit. At qui de tempore atque ex carne
Filium deputat, cognoscat quia per eum omnia, et
<pb n="0267B"/>
nos per ipsum; et extra tempora sit condens
omnia intemporalis immensitas. Et interea relegat,
quia una spes vocationis est, et unum baptisma, et
fides una. Et post haec adversans praedicationi Apostoli
ipse anathema constitutus, cum aliter ex sensu
suo sapiat, nec vocatus, nec baptizatus est, nec fidelis:
quia in uno Deo patre, et in uno Domino Jesu
Christo unius spei atque baptismi fides una sit. Nec
doctrinarum diversitas in his se esse poterit gloriari,
quae unius et Dei et Domini et spei et baptismi sint
et fidei.</p>
        </div3>
<div3>
          <head>41.</head>
          <p>
 <hi>Fides de Patre et Filio.</hi> --Una igitur fides est
Patrem in Filio et Filium in Patre per inseparabilis
naturae unitatem confiteri, non confusam, sed indiscretam:
neque permixtam, sed indifferentem; neque
<pb n="0267C"/>
cohaerentem, sed exsistentem; neque inconsummatam,
sed perfectam. Nativitas est enim, non
divisio; et filius est, non adoptio; et Deus est, non
creatio. Neque alterius generis Deus est, sed Pater
et Filius unum sunt: non enim innovata est natura
nascendo, ut ab originis suae proprietate esset
aliena. Tenet hanc itaque manentis in Patre Filii
et Patris in Filio fidem, unum Deum patrem et unum
Dominum Christum sibi esse Apostolus praedicans:
cum in Domino Christo et Deus esset, et in Deo patre
esset et Dominus; et unum esset uterque quod
Deus est, et unum esset uterque quod Dominus est:
quia imperfectum et Deo, nisi Dominus sit, et
Domino intelligatur esse, nisi Deus sit. Atque ita
cum uterque unus est, et unus significatur in utroque,
<pb n="0267D"/>
et non est uterque sine uno; non excedit evangelicam
praedicationem Apostolus docens, nec loquens
in Paulo Christus diversus ab his est ( <hi>post adscensionem
<pb n="0268A"/>
in coelum</hi> ) quae corporeus in mundo manens
locutus est.</p>
        </div3>
<div3>
          <head>42.</head>
          <p>
 <hi>Filius hominis vitam aeternam dat, quia signatus
a Patre.</hi> --Dixerat enim in Evangeliis Dominus: <emph>244</emph> 
 <hi>Operamini escam, non quae interit, sed escam
quae permanet in vitam aeternam, quam filius hominis
dabit vobis. Hunc enim Pater signavit Deus. Dixerunt
igitur ad eum: Quid faciemus, ut operemur opera
Dei? Et dixit illis: Hoc est opus Dei, ut credatis in
eum, quem misit ille <note>(Joan., VI, 27 et seqq.)</note>
          </hi>. Sacramentum
et corporationis et divinitatis suae Dominus
exponens, fidei quoque nostrae et spei doctrinam locutus
est: ut escam non intereuntem, sed permanentem
in aeternum operaremur, ut hanc aeternitatis escam
dari nobis a filio hominis meminissemus, ut filium
<pb n="0268B"/>
hominis signatum a Deo patre sciremus, ut hoc
esse opus Dei nosceremus, credere in eum quem
misisset. Et quis est, quem Pater misit? Nempe
quem signavit Deus. Et quis est, quem signavit Deus?
Filius utique hominis, escam scilicet praebens vitae
aeternae. Et qui tandem sunt, quibus praebet eam?
Illi namque qui operabuntur escam non intereuntem.
Atque ita quae opera escae est, eadem operatio Dei
est, in eum scilicet credidisse quem misit. Sed haec
loquitur filius hominis. Et quomodo escam vitae
aeternae filius hominis dabit? Sed sacramentum salutis
suae nescit, qui nescit filium hominis dantem
escam in vitam aeternam, a Deo patre esse
signatum. Hic nunc quaero, qui tandem intelligentiae
sensus sit, filium hominis a Patre signatum Deo?
<pb n="0268C"/>
</p>
        </div3>
<div3>
          <head>43. </head>
          <p>
 <hi>Deus sermonem suum sensui nostro accommodat.
Filius aequalis Patri. Deus est incompositus.</hi> --Ac
primum cognosci oportet Deum non sibi, sed nobis
locutum, et in tantum ad intelligentiam nostram eloquii
sui temperasse sermonem, quantum comprehendere
ad sentiendum naturae nostrae possit infirmitas.
Namque cum superius increpatus a Judaeis fuisset,
cur se aequalem Deo, filium se Dei profitendo,
fecisset <note>(Joan., V, 18)</note>; responderat omnia se, quae
faceret Pater, facere <note>(Ibid., 19 et seqq.)</note>; et omne se
a Patre adeptum esse judicium; etiam se, ut Patrem,
honorandum. Et in his omnibus, professus ante se
filium, Patri exaequaverat honore, potestate, natura.
Dehinc dixerat, ut Patrem vitam in se habere,
ita eum Filio vitam in se habendam dedisse <note>(Ibid., 26)</note>:
<pb n="0268D"/>
in quo significaverat naturae ejusdem per sacramentum
nativitatis unitatem. Per id enim, quod habet
Pater, ipsum illum <emph>245</emph> significavit in habendo:
<pb n="0269A"/>
quia non humano modo ex compositis Deus est, ut
in eo aliud sit quod ab eo habetur, et aliud sit ipse
qui habeat: sed totum quod est, vita est, natura scilicet
perfecta et absoluta et infinita, et non ex disparibus
constituta, sed vivens ipsa per totum. Quae cum
qualis habetur, talis et data est, etsi nativitatem ejus
intelligatur significare cui data est; non tamen diversitatem
generis affert, cum talis data est, qualis et
habetur.</p>
        </div3>
<div3>
          <head>44.</head>
          <p>
 <hi>Quo sensu filius hominis a Patre signatus.</hi> --Post hanc ergo tam multiplicem ac propriam demonstrandae
in se paternae naturae significationem,
usus hoc dicto est: <hi>Hunc enim Pater signavit
Deus <note>(Joan. VI, 27)</note>
          </hi>. Signaculorum natura ea est, ut
omnem impressae in se speciei explicent formam, et
<pb n="0269B"/>
nihil minus ex eo in se habeant unde signentur: et
dum totum accipiunt quod imprimitur, totum ex
se praeferunt quidquid impressum est. Verum hoc
( <hi>Istud</hi> hoc <hi>refer ad sequentia</hi> ) ad divinae nativitatis
non proficit exemplum, quia in signaculis et materies
sit et diversitas et impressio, per quae mollioribus
naturis validiorum generum species imprimuntur.
Unigenitus vero Deus, et per sacramentum
salutis nostrae hominis filius, volens proprietatis
nobis paternae in se significare speciem, signatum
se a Deo ait: et hoc ideo, quia vitae aeternae escam
filius hominis esset daturus; ut per hoc potestas in
eo dandae ad aeternitatem escae intelligi posset, quia
omnem in se paternae formae plenitudinem signantis
se Dei contineret; ut quod signasset Deus, non aliud
ex se quam formam Dei signantis efferret. Haec quidem
<pb n="0269C"/>
ad Judaeos Dominus ob infidelitatem suam dicti
istius incapaces locutus est.</p>
        </div3>
<div3>
          <head>45.</head>
          <p>
 <hi>Signatum a Deo exponit Paulus dicens in Dei
forma.</hi> --Sed nobis Evangelii praedicator proprietatis
hujus intelligentiam Spiritu Christi per se loquentis
insinuat, dicens: <hi>Qui cum in forma Dei esset, non
<pb n="0270A"/>
rapinam arbitratus est esse se aequalem Deo, sed se
exinanivit, formam servi accipiens <note>(Philip. II, 6, 7)</note>
          </hi>.
Quem enim signaverat Deus, aliud praeter quam Dei
forma esse <emph>246</emph> non potuit: et id, quod signatum
in Dei forma est, hoc necesse est totum in se
coimaginatum habere, quod Dei est. Et idcirco Apostolus
eum, quem signavit Deus, in Dei forma manentem
Deum praedicavit. Nam assumpti et connati
in eo corporis sacramentum locuturus ait, <hi>Non
rapinam arbitratus est esse se aequalem Deo, sed se exinanivit,
formam servi accipiens.</hi> Quod enim in forma
Dei erat, per signantem se Deum Deus manebat. Sed
quia suscipienda erat forma servi, et obediens esset
futurus ad mortem; non sibi rapiens esse se aequalem
Deo, ad susceptionem se formae servilis
<pb n="0270B"/>
per obedientiam exinanivit. Exinanivit autem se ex
Dei forma, id est, ex eo quod aequalis Deo erat: non
tamen aequalem se Deo per rapinam existimans,
quamvis in forma Dei, et aequalis Deo, per Deum
Deus signatus exstaret.</p>
        </div3>
<div3>
          <head>46.</head>
          <p>
 <hi>Christus verus Deus, etiam post assumptum hominem:
quanto magis ante.</hi> -- Hic nunc quaero,
utrum alterius generis Deus est, qui in forma Dei
Deus maneat, ut secundum consignatas consignantesque
species in sigillis cernimus, cum impressum
plumbo ferrum, et gemma cerae, speciem vel concavae
in se imaginis fingat, vel exstantis de se exprimat
formae? Sed si quis exstiterit tam stultus et vecors,
ut putet quod aliud ex se Deus in Deum quam
Deum formet; et qui in forma Dei sit, aliud aliquid
<pb n="0270C"/>
totus ipse quam Deus sit, post sacramenta hominis
assumpti <note>(Vide tract. in Psal. II, n. 27, in notis)</note>, et
per obedientiam consummatae usque ad crucis mortem
humilitatis: audiet, coelestium et terrestrium
et infernorum et omnis linguae confessione, Jesum in
gloria Dei patris <note>(Ibid., 10)</note>. In hac igitur gloria, si
cum jam forma servilis fuerit, manebit; tum
<pb n="0271A"/>
cum in forma Dei esset, quaero quid manserit?
utrumne in natura Dei, quae significatur in gloria,
 Christus Spiritus fuerit; cum in gloria Dei patris
Christus Jesus, id est, homo natus exstabit?</p>
        </div3>
<div3>
          <head>47.</head>
          <p>
 <hi>Deus unus, non unicus.</hi> --Tenet in omnibus
beatus Apostolus fidei evangelicae indemutabilem
praedicationem, <emph>247</emph> ita Dominum Jesum Christum
Deum praedicans, ut neque per alterius generis Deum
in deos duos fides apostolica depereat, neque inseparabilis
a Patre Filius Deus unici ac singularis
Dei praedicandi occasionem impiam praebeat. Dicens
enim, <hi>in forma Dei, et in gloria Dei patris,</hi> neque differre
docuit, neque non exsistentem nos existimare
permisit. Nam qui in forma Dei est, neque in alterum
Deum proficit, neque etiam ipse non Deus
<pb n="0271B"/>
est: quia nec separari potest a Dei forma, cum in ea
sit; nec qui in Dei est forma, non Deus est. Sicut
qui in gloria Dei est, non potest aliud esse quam
Deus est; et dum in gloria Dei Deus est, alterius
Dei atque a Deo diversi non habet praedicationem;
quia per id, quod in gloria Dei est, ex eo in cujus
gloria est, habet in se naturale quod Deus est.</p>
        </div3>
<div3>
          <head>48.</head>
          <p>
 <hi>Christus ut imago Dei, non alterius est naturae.</hi> 
--Non periclitatur, per plures praedicationes fides
una, ne una sit. Evangelista enim dictum a Domino
docuerat, <hi>Qui me vidit, vidit et Patrem <note>(Joan. XIV, 9)</note>
          </hi>.
Sed numquid doctor gentium Paulus virtutem
dicti dominici aut ignoravit, aut tacuit, dicens: <hi>Qui
est imago Dei invisibilis <note>(Coloss. I, 15)</note>
          </hi>? Interrogo
utrum visibilis imago est invisibilis Dei: et utrum
<pb n="0271C"/>
infinitus Deus per formae circumscriptae imaginem
<pb n="0272A"/>
coimaginari possit ad speciem? Imago enim formam
necesse est ejus reddat, cujus et imago est. Qui volunt
autem alterius generis in Filio esse naturam,
constituant cujusmodi Filium imaginem esse invisibilis
Dei velint. Anne corpoream, et contemplabilem,
et ex locis in loca motu incessuque circumvagam?
Meminerint tamen, secundum Evangelia
et prophetas, et Christum spiritum et Deum spiritum.
Qui <emph>248</emph> si circumscribent hunc spiritum
Christum formabili et corporali modo; non erit invisibilis
Dei imago corporeus, nec indefiniti species
definita moderatio.</p>
        </div3>
<div3>
          <head>49.</head>
          <p>
 <hi>Imago Dei est, quatenus ei divinae naturae virtus.</hi> 
--Sed neque Dominus incertum reliquit, <hi>Qui
me vidit, vidit et Patrem <note>(Joan. XIV, 9)</note>
          </hi>; neque Apostolus
<pb n="0272B"/>
tacuit qualis esset, <hi>Qui est imago Dei invisibilis <note>(Coloss. I, 15)</note>
          </hi>.
Dominus enim dixerat, <hi>Si non
facio opera patris mei, nolite mihi credere <note>(Joan. XVI,
37)</note>
          </hi>, hinc videri in se Patrem docens, quod opera
ejus efficeret; ut intellecta naturae virtus naturam
intellectae virtutis ostenderet, per quod Apostolus
hanc imaginem Dei esse significans, ait, <hi>Qui est
imago Dei invisibilis, primogenitus omnis creaturae;
quia in ipso constituta sunt omnia in coelis et in
terra, visibilia et invisibilia, sive Throni, sive Principatus,
sive Potestates, sive Dominationes, omnia per
ipsum et in ipso condita sunt, et ipse est ante omnes,
et omnia ipsi constant, et ipse est caput corporis
Ecclesiae, qui est initium, primogenitus ex mortuis, ut
fieret in omnibus ipse primatum tenens; quia in ipso
<pb n="0272C"/>
complacuit omnem plenitudinem habitare, et per
<pb n="0273A"/>
ipsum reconciliari omnia in eum <note>(Coloss. I, 15 et seqq.)</note>
          </hi>.
Per horum igitur operum virtutem imago Dei est.
Nam utique invisibilium Conditor non est in ea naturae
necessitate, ut invisibilis Dei imago visibilis sit.
Ac ne formae potius, quam naturae imago esse intelligeretur;
idcirco invisibilis Dei imago est, natura
in eo Dei per naturae suae virtutem intelligenda,
 non invisibili qualitate.</p>
        </div3>
<div3>
          <head>50.</head>
          <p>
 <hi>Qui primogenitus, qui primatum in omnibus
tenens.</hi> --Primogenitus itaque omnis creaturae est,
quia in ipso creata omnia sunt. Et ne quod in
ipso creata omnia sunt, non ad ipsum quisquam auderet
referre, ait, <hi>Omnia per ipsum et in ipso condita
sunt, et ipse est</hi> <emph>249</emph> <hi>ante omnes, et omnia ipsi constant <note>(Ib., 17)</note>
          </hi>.
Omnia itaque ipsi constant, qui ante
<pb n="0273B"/>
omnia est, et in quo omnia sunt. Et haec quidem ad
exordia pertinent creaturarum. Caeterum ob dispensationem
corporis nostri ait: <hi>Et ipse est caput
corporis Ecclesiae, qui est initium, primogenitus ex
mortuis, ut fieret in omnibus ipse primatum tenens;
quia in ipso complacuit omnem plenitudinem habitare,
et per ipsum omnia reconciliari in eum <note>(Ibid., 18 et
seqq.)</note>
          </hi>. Reddidit Apostolus spiritalibus sacramentis
corporeas operationes. Namque qui imago Dei invisibilis
est, et ipse est caput corporis Ecclesiae:
et qui primogenitus omnis creaturae est, idem initium,
primogenitus ex mortuis est: ut in omnibus
teneat primatum, dum nobis corpus est, qui Dei
imago est; dum qui primogenitus creaturae est,
<pb n="0274A"/>
idem primogenitus ad aeternitatem est, ut cui spiritalia
debent, in primogenito creata, quod maneant;
ei et humana debeant, quod in primogenito ex
mortuis renascantur aeterna. Ipse est enim initium,
qui cum filius sit, imago est; cum imago est,
Dei est. Primogenitus quoque omnis creaturae
est, continens in se universitatis exordium. Et rursum
ipse caput corporis Ecclesiae est, et primogenitus
ex mortuis, ut in omnibus teneat ipse primatum.
Et quia omnia ei constant, in ipso complacita
plenitudo consistit; dum in eo per ipsum in eum
reconciliantur omnia, in quo per ipsum in ipso omnia
sunt creata.</p>
        </div3>
<div3>
          <head>51.</head>
          <p>
 <hi>Imago Dei est, quatenus omnia in eo creantur.
Creatio ut reconciliatio et Patris et Filii est.</hi> --Sentisne
<pb n="0274B"/>
jam quid sit esse imaginem Dei? Creari utique
omnia in eo per eum. Cum in eo creantur
omnia, intellige etiam eum cujus imago est creantem
in eo omnia. Cum autem quae in eo creantur, per
ipsum creantur; in hoc quoque, qui imago est, naturam
ejus cujus imago est inesse <emph>250</emph> cognosce.
Per se enim creat, quae in ipso creantur: sicuti per
ipsum reconciliantur in eo omnia. Cum in eo reconciliantur,
paternae in eo unitatis apprehende naturam
reconciliantem sibi in eo omnia. Cum per eum
reconciliantur omnia, ipsum Patri reconciliantem in
se omnia quae per se reconciliabat intellige. Ait enim
idem Apostolus: <hi>Omnia autem a Deo, qui reconciliavit
nos sibi per Christum, et dedit nobis ministerium
<pb n="0275A"/>
reconciliationis; quoniam quidem Deus erat in Christo
mundum reconcilians sibi <note>(I Cor. V, 18, 19)</note>
          </hi>. Confer
cum his omne evangelicae fidei sacramentum. Qui
enim videtur in viso, qui operatur in operante, qui
loquitur in loquente, idem in reconciliante reconciliat <note>(Joan. XIV, 9, 10)</note>.
Et idcirco in eo et per eum
reconciliatio est, quia per indifferentem naturam
Pater in eo manens, mundum sibi ipse per eum et in
eo reconciliatione reddebat.</p>
        </div3>
<div3>
          <head>52.</head>
          <p>
 <hi>Unitatem suam cum Patre quam potuit aptius
Christus declaravit.</hi> --Consulens itaque humanae infirmitati
Deus non incerta verborum nuditate fidem
docuit. Namque cum credendi necessitatem dicti dominici
auctoritas sola praestaret, tamen sensum nostrum
per intelligentiam editae rationis instituit: ut
<pb n="0275B"/>
id quod dixerat: <hi>Ego et Pater unum sumus <note>(Joan. X,
30)</note>
          </hi>, per causam ipsam unitatis expositae nosceremus.
Dicens enim se per loquentem loqui, et per operantem
operari, et per judicantem judicare, et per visum
videri, et per reconciliantem reconciliare, et
manere se in eo qui in se maneret: quaero quo alio
ad intelligentiae nostrae sensum expositionis suae uti
potuerit aptiore sermone, ut unum esse intelligerentur,
quam isto, quo per nativitatis veritatem, et
naturae unitatem, quidquid Filius ageret ac diceret,
id in Filio Pater et loqueretur et gereret? Non est hoc
itaque naturae a se alienae, neque per creationem <emph>251</emph> 
 in Deum comparatae, neque ex portione
Dei in Deum natae; sed perfecta nativitate in Deum
perfectum genitae divinitatis, cujus haec naturalis
<pb n="0275C"/>
conscientiae fiducia est, ut dicat: <hi>Ego in Patre, et
Pater in me <note>(Joan. XIV, 11)</note>
          </hi>: et rursum: <hi>Omnia quae
Patris sunt, mea sunt <note>(Joan. XVI, 15)</note>
          </hi>. Nihil enim ei
ex Deo deest, quo operante et loquente et viso, Deus
et operatur et loquitur et videtur. Non sunt duo (supple, <hi>naturis distincti</hi> 
) in unius vel operatione, vel
sermone, vel visu. Nec solitarius Deus est, qui in operante
et loquente et viso Deo, Deus et operatus et locutus
et visus sit. Hoc Ecclesia intelligit, hoc Synagoga
non credit, hoc philosophia non sapit, unum ex
<pb n="0276A"/>
uno, et totum a toto, Deum et filium, neque per nativitatem
Patri ademisse quod totum est, neque
hoc ipsum totum non secum nascendo tenuisse. Et
quisquis in hac infidelitatis stultitia detinebitur, aut
Judaeorum sectator, aut gentium est.</p>
        </div3>
<div3>
          <head>53.</head>
          <p>
 <hi>Sapientia humana. Elementorum mundi et Christi
discrimen.</hi> --Ut autem dictum Domini intelligas quo
ait: <hi>Omnia quae Patris sunt, mea sunt;</hi> Apostoli et
doctrinam et fidem disce dicentis: <hi>Videte ne quis
vos seducat per philosophiam et inanem deceptionem
secundum traditionem hominum, secundum elementa
mundi, et non secundum Christum: quia in ipso inhabitat
 omnis plenitudo divinitatis corporaliter <note>(Coloss.
II, 8, 9)</note>
          </hi>. De mundo est, et doctrinas hominum
sapit, et philosophiae praeda est, quisquis
<pb n="0276B"/>
Christum verum Deum nescit, quisquis in eo plenitudinem
divinitatis ignorat. Humana mens hoc solum
sapit quod intelligit, et mundus hoc tantum quod
potest credit, secundum elementorum naturas id
tantum possibile existimans, quod aut videret, aut
ageret. Elementa enim mundi ex nihilo substiterunt: <emph>252</emph> 
 sed Christus non de non substantibus manet,
nec coepit ad originem, sed originem ab origine sumpsit aeternam. Elementa enim mundi aut
inanima sunt, aut ad animam profecerunt: sed Christus
vita est, ex Deo vivente in viventem Deum natus.
Elementa mundi a Deo sunt instituta, non Deus
sunt: Christus ex Deo Deus hoc totum est ipse quod
Deus est. Elementa mundi cum intra sint, non possunt
 a se exstare ne intra sint: Deum sub sacramento
<pb n="0276C"/>
in se habens Christus in Deo est. Elementa
mundi cum ex se sui generis generant ad vitam, per
corporales quidem passiones praebent ex se initia
nascendi; caeterum non insunt viva ipsa nascentibus:
omnis vero corporaliter plenitudo divinitatis in
Christo est.</p>
        </div3>
<div3>
          <head>54.</head>
          <p>
 <hi>Qui divinitatis plenitudo in Christo corporaliter
habitet.</hi> --Et interrogo, cujus in eo divinitatis plenitudo
est? Quae si non Patris est, quem mihi Deum
alium unius Dei fallax praedicator imponis, cujus divinitatis
<pb n="0277A"/>
plenitudo habitet in Christo? Si vero Patris
est, edoce quomodo corporaliter haec in eo habitet
plenitudo. Si enim corporali modo Patrem in Filio
credis; Pater in Filio habitans non exstabit in
sese. Si vero, quod est potius, corporaliter in eo
manens divinitas naturae in eo Dei ex Deo significat
veritatem; dum in eo Deus est, non aut per dignationem
aut per voluntatem, sed per generationem
verus et totus corporali secundum se plenitudine
manens; dum quod ipse est, id etiam per nativitatem
Dei in Deum natum est; neque diversum
aut differens aliquid in Deo est, quam id quod corporaliter
habitet in Christo; et quidquid inhabitet
corporaliter, id ipsum secundum divinitatis est plenitudinem:
quid humana sectaris? <emph>253</emph> quid inanium
<pb n="0277B"/>
deceptionum doctrinis inhaeres? quid mihi affers unanimitatem,
concordiam, creaturam? Plenitudo divinitatis
in Christo est corporaliter.</p>
        </div3>
<div3>
          <head>55.</head>
          <p>
 <hi>Alius habitans, alius habitatio; perfectus uterque
Deus.</hi> --Tenuit autem etiam in hoc Apostolus fidei
suae legem, ut corporaliter in Christo inhabitare
plenitudinem divinitatis doceret: ne ad unionem
 impiam fidei sermo decideret, nec ad alterius naturae
intelligentiam furor irreligiosus erumperet. Habitans
enim in Christo plenitudo divinitatis corporaliter,
nec singularis nec separabilis est: dum nec
 se patitur a corporali plenitudine corporalis plenitudo
discerni, nec habitans divinitas ea ipsa intelligi
potest esse divinitatis habitatio. Atque ita Christus
est, ut corporaliter plenitudo divinitatis in Christo
<pb n="0277C"/>
sit; sic vero in Christo sit divinitatis corporaliter
plenitudo, ut in eo inhabitans plenitudo non aliud
intelligatur esse quam Christus. Furare quas voles
verborum occasiones, et irreligiosi ingenii aculeos
excita. Ementire saltem cujus plenitudo divinitatis
in Christo inhabitet <emph>254</emph> corporaliter. Est enim
<pb n="0278A"/>
Christus, est et inhabitans in eo divinitatis corporaliter
plenitudo.</p>
        </div3>
<div3>
          <head>56.</head>
          <p>
 <hi>Quae sit habitatio corporalis. Cujus sit.</hi> --Et si
quaeras quae sit habitatio corporalis; intellige quid
sit loqui in loquente, et in viso videri, et in operante
operari, et in Deo Deum, et ex toto totum, et ex
uno unum: et ita corporalis divinitatis plenitudinem
recognosce. Et cujus haec divinitatis corporaliter inhabitans
plenitudo sit, memento Apostolum non tacere
dicentem: <hi>Ea enim, quae invisibilia sunt ejus,
a constitutione mundi, per ea quae facta sunt, intellecta
conspiciuntur aeterna quoque ejus virtus et divinitas <note>(Rom. I, 20)</note>
          </hi>.
Hujus itaque divinitas corporalis
in Christo est, non ex parte, sed tota; neque
portio est, sed plenitudo: ita corporaliter manens,
<pb n="0278B"/>
ut unum sint; ita unum sunt, ut a Deo non differat
Deus; ita indifferens a Deo Deus, ut perfectum Deum
 substituerit perfecta nativitas; ita autem perfecta
nativitas subsistat, quia in Deo ex Deo nato corporaliter
divinitatis inhabitet plenitudo.
</p>
        </div3>
      </div1>

<div1>
        <head> <emph>255, 256</emph> LIBER NONUS.</head>
<p> <hi>Assertam superiori libro Patris et Filii indifferentem naturam
adversus haereticorum objecta tuetur atque
confirmat. Allatis hujus rei gratia, quas illi objectant,
Scripturis quaedam Hilarius jactat responsionum
semina, primo genuinos Scripturarum sensus,
non ex eo quod verba nuda et a caeteris divulsa sonant,
sed ex antecedentibus et consequentibus et
ex dicendi causis esse expetendos: deinde Christum
<pb n="0278C"/>
ex unitis in idipsum neque tamen confusis naturis
rem unam et eamdem esse; ita enim illum dicta gestaque
sua semper temperasse, ut et Dei et hominis
filium sese declararet: postremo distinguenda esse
quae dixit aut gessit nondum homo, quae jam homo
moriturus, quae immortalis. Hinc duarum in uno
<pb n="0279A"/>
Christo naturarum veritas diffuse adstruitur.</hi> </p>
<p> <hi>His positis, ad primum haereticorum objectum,</hi> Quid
me dicis bonum? Nemo bonus, nisi unus Deus, <hi>reponit
Christum his verbis non</hi> boni <hi>aut</hi> magistri <hi>nomen
respuere, sed ejus reprehendere fidem, qui ipsum
Deum non credens, sic tamen nuncuparet; imo sese
Deum ac magistrum testari, cum se sequenti coelestem
thesaurum pollicetur. Tum pluribus demonstrat Christum,
ubicumque Deum unum praedicat, se alium quidem
a Patre, non tamen alterius naturae significare.</hi> </p>
<p> <hi>Objectum alterum,</hi> ut sciant te solum verum Deum,
et quem misisti Jesum Christum, <hi>ex superioribus ac
continuatis huicce loco verbis diluit. Ubi enim Christus <note>(Joan. XIV)</note> 
 docuit Patrem in se esse, in se loquente
loqui, in se operante operari, in se viso videri (Joan.
<pb n="0279B"/>
XVI)</hi>. <hi>laudat fidem Apostolorum se exitionis nomine vere
ex Deo natum credentium, ac tandem <note>(Joan. XVII)</note>
          </hi>, <hi>honorem ita a Patre postulat, ut vicissim honoraturus
sit honorantem; ita potestatem accipit, ut et possit
omni carni vitam aeternam largiri, nec habeat quidquam
minus a Patre: his omnibus indicans se ex Patre
natum, et cum eo natura unum. Deinde ex ipsismet
objectis verbis conficit Christum a Patre non separandum
esse natura, qui non separandus est fide, neque
sine contumelia vocari Deum verum patrem, si credatur
filium peperisse degenerem. Denique ex continuatis
objecto loco verbis unam Patris et Filii gloriam esse
copiose subtiliterque edisserit.</hi> </p>
<p> <hi>Postea ex occasione, quae locum dedit Christi dicto,</hi> Non potest Filius ab se facere quidquam, <hi>evincit
<pb n="0279C"/>
Filii cum Patre aequalitatem, nedum infirmitatem,
ostendi. Cum enim violati sabbati reatum objicientibus
Judaeis hoc respondens, proxime antea praemittat,</hi> 
Pater meus usque modo operatur, et ego
operor; <hi>sibi Patrique unam et communem esse operationem
declarat: sicut se confirmat ei aequalem,
cum iisdem indigne ferentibus quod aequalem se Deo
faceret, statim subjicit,</hi> Quaecumque enim ille facit,
eadem et Filius similiter facit. <hi>Una etiam
utriusque voluntas subinde demonstratur.</hi> </p>
<p> <hi>Ad id quod quarto objiciunt,</hi> Pater major me est, <hi>hoc concedit vere dici, quia auctor Filii est, qui neque
Patri aequandus est secundum formam servi. Si autem
Pater major est Filio, quia ei dat quod est; Filius non
est minor Patre, quia id omne accipit quod Pater est.</hi> </p>
<p divs_removed="true">
          <pb n="0279D"/> <hi>Postremo ignorantiam, quam haeretici Christo affingunt,
pluribus argumentis repellit. Non enim judicii
diem ignorare potuit omnium conditor, diei hujus nominatim
auctor ac Dominus, quem nihil Pater celat,
in quo omnes thesauri scientiae sunt. Quia tamen absconsi
sunt, recte nescire se dicit, quod non est eloquendum.
Solus itaque Pater diem judicii scit, quia
<pb n="0280A"/>
solus illum Filio non tacet: nescit autem Filius,
quia nulli revelat.</hi> <emph>257</emph>

        </p>
        <div3 moved_from_p="true">
            <head>1.</head>
          <p>
 <hi>Libro superiore quid confectum. Quid confutatum</hi> 
--Tractantes superiore libro de indifferenti
natura Dei patris et Dei filii, et id quod dictum est, <hi>Ego et Pater unum sumus 
 <note>(Joan. X, 38)</note>
            </hi>, demonstrantes
non ad solitarium Deum proficere, sed ad unitatem
 indiscretae secundum generationem divinitatis;
dum neque aliunde quam ex Deo Deus natus est,
et ex Deo Deus non potest non id esse quod Deus
est: percursisque, etsi non omnibus, tamen ad intelligentiam
sufficientibus dictorum divinorum atque
apostolicorum testimoniis, quibus inseparabilis natura
ac potestas Patris ac Filii docebatur, usque ad
<pb n="0280B"/>
hunc apostolicae fidei locum venimus, quo ait: <hi>Videte
ne quis vos seducat per philosophiam et inanem
deceptionem secundum traditionem hominum, secundum
elementa mundi, et non secundum Christum: quia in
ipso inhabitat omnis plenitudo divinitatis corporaliter <note>(Coloss. II, 8, 9)</note>
            </hi>.
In quo, per corporaliter habitantem
in eo divinitatis plenitudinem, verum et perfectum
et paternae naturae Deum demonstrari docuimus:
ita ut habitans plenitudo nec diversum intelligeretur
significare, neque unicum: cum et
incorporalis Dei corporalis habitatio proprietatem
naturalis unitatis in Deo qui ex Deo substitisset doceret;
et habitans in Christo Deus, subsistentis
Christi nativitatem, dum ejus est habitator, ostenderet.
Per quod impietati eorum satis superque arbitror
<pb n="0280C"/>
fuisse responsum, qui id, quod a Domino dictum
est: <hi>Qui me vidit, vidit et Patrem <note>(Joan. XIV, 9)</note>
            </hi>; et <hi>Pater in me, et ego in Patre 
 <note>(Joan. X, 38)</note>
            </hi>; et, <hi>Ego et
Pater unum sumus <note>(Ibid., 30)</note>
            </hi>; et, <hi>Omnia quae Patris
sunt, mea sunt <note>(Joan. XVI, 15)</note>
            </hi>, ad unitatem et
concordiam voluntatis referrent: ut quia dicti fides
maneret, dicti tamen intelligentiam fallacis doctrinae
religio ementita corrumperet; et cum negari non
posset in his voluntatum assensus, in quibus naturae
unitas praedicatur, ad abolendam tamen eam
quae secundum nativitatem est unitatem, societas
tantum concordiae crederetur. Sed beato Apostolo,
post multa naturalis <emph>258</emph> veritatis non ambigua praeconia,
corporaliter habitantis divinitatis plenitudinem
in Christo docente, abscissa est omnis impiae
<pb n="0280D"/>
temeritatis assertio, cum naturalem unitatem incorporalis
divinitatis habitatio corporalis efficeret: ut id
quod non solus est Filius, sed quod in eo manet
Pater; neque solum manet, sed et operatur et loquitur;
neque solum operatur et loquitur, sed
et videtur, non sint nuncupativa, sed vera,
dum habet in se per sacramentum nativitatis
<pb n="0281A"/>
 et virtus virtutem, et potestas potestatem, et
natura naturam; tenens per nativitatem ipsa quod
suum est, et ex se per imaginem referens quod
in se est, dum et imago est auctoris et veritas; quia
perfecta nativitas perfectam imaginem praestat, et
plenitudo divinitatis corporaliter inhabitans naturalem
obtinet veritatem.</p>
        </div3>
<div3>
          <head>2.</head>
          <p>
 <hi>Scripturae quibus abutuntur Ariani. Cur earum
sensum non assequantur.</hi> --Et haec quidem quamvis
 ita se ut sunt habeant, quia naturalis ex Deo
Deus non potest nisi in ea nativitatis suae natura
esse qua Deus est, et viventis naturae indifferens
unitas inseparabilis a se est sub viventis nativitate
naturae: tamen per fidei evangelicae salutarem confessionem
subrepunt haeretici ad veritatis excidium,
<pb n="0281B"/>
ut naturalem Filio detrahant unitatem, dum
aliter atque ad aliud dicta, aliter atque in aliud intelligenda
componunt. Negantes itaque Dei filium, utuntur
ea auctoritate qua dixerit: <hi>Quid me dicis bonum?
Nemo est bonus nisi unus Deus <note>(Marc. X, 18)</note>
          </hi>: ut quia
unum Deum professio ejus locuta sit, quidquid illud
 exinde in Dei nomine erit, jam non in natura
Dei maneat, quia Deus unus est. Atque ut id, quod
ipse Deus dicitur, nuncupatione potius quam veritate
sit; hinc confirmare nituntur, quia dixerit: <hi>Haec est
autem vita aeterna, ut cognoscant te solum verum
Deum <note>(Joan. XVII, 3)</note>
          </hi>. Et ut extra proprietatem veri
Dei sit, id adjiciunt: <hi>Non potest Filius facere ab se
quidquam, nisi quod viderit Patrem facientem <note>(Joan. V,
19)</note>
          </hi>. Tentant quoque et illud: <hi>Pater major</hi> <emph>259</emph> <hi>me
<pb n="0281C"/>
est <note>(Joan. XIV, 28)</note>
          </hi>. Postremo jam tamquam indissolubili
<pb n="0282A"/>
abnegatae divinitatis professione subvertisse se
fidem Ecclesiae gloriantur, cum relegunt: <hi>De die autem
illa et hora nemo scit, neque Angeli in coelis, nec
Filius, nisi Pater solus <note>(Marc. XIII, 32)</note>
          </hi>. Non enim
videtur exaequabilis per nativitatem esse natura,
quae ignorationis sit necessitate diversa; et Pater
sciendo ac Filius nesciendo manifestent dissimilitudinem
divinitatis: quia et ignorare Deus nihil debeat,
et ignorans non comparandus sit ad scientem.
Sed haec omnia, nec ratione intelligentes, nec temporibus
discernentes, nec sacramentis evangelicis
apprehendentes, nec dictorum virtutibus
sentientes, stulto atque imperito furore adversus divinitatis
naturam loquuntur, ad implendas aures
ignorantium sola haec et nuda memorantes, aut absolutionibus
<pb n="0282B"/>
eorum tacitis, aut causis: cum dictorum
intelligentia aut ex praepositis aut ex consequentibus
 expetatur.</p>
        </div3>
<div3>
          <head>3.</head>
          <p>
 <hi>Christus et Deus est et homo. Attendant Nestorius
et Eutyches.</hi> --Atque horum quidem superius memoratorum
rationem ex ipsis vel evangelicis vel apostolicis
professionibus praestituri, admonendos esse
omnes communis fidei existimamus: ut in qua confessione
aeternitas vitae est, in eadem sit intelligentia
 aeternitatis. Nescit plane vitam suam, nescit,
qui Christum Jesum ut verum Deum ita et verum
hominem ignorat. Et ejusdem periculi res est,
Christum Jesum vel Spiritum Deum, vel carnem
nostri corporis denegare. <hi>Omnis ergo qui confitebitur
me coram hominibus, confitebor et ego eum coram
<pb n="0282C"/>
patre meo, qui est in coelis. Qui autem negaverit
<pb n="0283A"/>
me coram hominibus, negabo et ego eum coram
patre meo, qui est in coelis.</hi> Haec Verbum caro
factum loquebatur, et homo Jesus Christus Dominus
majestatis docebat: Mediator ipse in se ad salutem
Ecclesiae constitutus, et <emph>260</emph> illo ipso inter Deum et
homines mediatoris sacramento utrumque unus
exsistens, dum ipse ex unitis in idipsum naturis,
naturae utriusque res eadem est; ita tamen, ut neutro
careret in utroque, ne forte Deus esse homo
nascendo desineret, et homo rursum Deus manendo
non esset. Haec itaque humanae beatitudinis fides
vera est, Deum et hominem praedicare, Verbum et
carnem confiteri: neque Deum nescire quod homo
sit, neque carnem ignorare quod Verbum sit.</p>
        </div3>
<div3>
          <head>4.</head>
          <p>
 <hi>Quod natus homo Deus maneat, sensus jam non
<pb n="0283B"/>
refugit.</hi> --Cum autem, contra naturam sensus nostri,
Deus manens homo nascitur; jam non est contra
naturam spei nostrae, ut natus homo Deus maneat:
cum potior natura in inferiorem nata fidem praestet,
inferiorem in naturam nasci posse potiorem. Et quidem,
secundum legem et consuetudinem mundi,
promptior magis spei nostrae, quam divini sacramenti
effectus est. Namque mundus in his quae nascuntur
habet incrementi virtutem, non habet deminutionis
potestatem. Cerne arbores, sata, pecudes. Ipsum
quoque participem rationis hominem contuere: semper
proficit augmento, numquam vero deminutione
contrahitur; nec sese caret, quod excrevit in sese.
Nam tametsi aut aetate marcescat, aut morte perimatur;
habet quidem aut demutationem in tempore,
<pb n="0283C"/>
aut finem in constitutione vivendi: caeterum hoc
quod sit non habet in virtute non esse, ut novum
se per imminutionem condat ex eodem, id est, ut ex
sene decedat in parvulum. Naturae ergo nostrae necessitas
in augmentum semper mundi lege provecta,
<pb n="0284A"/>
non imprudenter profectum naturae potioris exspectat:
cui et incrementum secundum naturam est,
et imminutio contra naturam est. Deo itaque proprium
fuit, esse aliud quam manebat, nec tamen
non esse <emph>261</emph> quod manserat; nasci in homine
Deum, nec tamen Deum esse desinere; contrahere
se usque ad conceptum et cunas et infantiam, nec tamen
Dei potestate decedere. Hoc non sibi, sed nobis
est sacramentum. Neque assumptio nostra Deo
profectus est: sed contumeliae suae voluntas, nostra
provectio est; dum nec amittit ille quod Deus est, et
homini acquirit ut Deus sit.</p>
        </div3>
<div3>
          <head>5.</head>
          <p>
 <hi>Dei et hominis se filium dictis et gestis Christus
ostendit. Unde occasio haereseos.</hi> --Natus igitur unigenitus
Deus ex Virgine homo, et secundum plenitudinem
<pb n="0284B"/>
temporum in semetipso provecturus in Deum
 hominem, hunc per omnia evangelici sermonis
modum tenuit, ut se filium Dei credi doceret, et hominis
filium praedicari admoneret: locutus et gerens
homo universa quae Dei sunt, loquens deinde et gerens
Deus universa quae hominis sunt; ita tamen, ut
 ipso illo utriusque generis sermone numquam nisi
cum significatione et hominis locutus et Dei sit;
uno tamen Deo patre semper ostenso, et se in natura
unius Dei per nativitatis veritatem professo; nec
tamen se Deo patri non et filii honore et hominis
conditione subdente: cum et nativitas omnis se
referat ad auctorem, et caro se universa secundum
Deum profiteatur infirmam. Hinc itaque fallendi simplices
atque ignorantes haereticis occasio est, ut quae
<pb n="0284C"/>
ab eo secundum hominem dicta sunt, dicta esse secundum
naturae divinae infirmitatem mentiantur: et
quia unus atque idem est loquens omnia quae loquatur,
de se ipso omnia eum locutum esse contendant. <emph>262</emph>
</p>
        </div3>
<div3>
          <head>6.</head>
          <p>
 <hi>Alia sunt dicta Christi nondum nati, alia
<pb n="0285A"/>
nati et morituri, alia aeterni.</hi> --Nec sane negamus,
totum illum, qui ejus manet, naturae suae esse
sermonem. Sed si Jesus Christus et homo et Deus
sit; et neque cum homo, tum primum Deus; neque
 tum cum et homo, tum non etiam et Deus;
neque post hominem in Deo non totus homo totus
Deus: unum atque idem necesse est dictorum ejus
sacramentum esse, quod generis. Et cum in eo secundum
tempus discernis hominem a Deo, Dei
tum atque hominis discerne sermonem. Et cum Deum
atque hominem in tempore confiteberis, Dei atque
hominis in tempore dicta dijudica. Cum vero ex homine
et Deo rursum totius hominis, totius jam Dei
tempus intelligis, si quid illud ad demonstrationem
ejus temporis dictum est, tempori coaptato quae dicta
<pb n="0285B"/>
sunt: ut cum aliud sit ante hominem Deus, aliud sit
homo et Deus, aliud sit post hominem et Deum totus
homo totus Deus; non confundas temporibus et generibus
dispensationis sacramentum, cum pro qualitate
generum ac naturarum, alium ei in sacramento
hominis necesse est sermonem fuisse non nato, alium
adhuc morituro, alium jam aeterno.</p>
        </div3>
<div3>
          <head>7.</head>
          <p>
 <hi>Christus qui hominem, qui Deum se egerit. Cur
nasci voluerit, cur pati, cur mori.</hi> --Nostri igitur causa
<pb n="0286A"/>
haec omnia Jesus Christus manens, et corporis nostri
homo natus, secundumconsuetudinem naturae
nostrae locutus est: non tamen omittens naturae
suae esse quod Deus est. Nam tametsi in partu et
passione et morte naturae nostrae res peregerit;
res tamen ipsas omnes virtute naturae suae gessit,
dum sibi <emph>263</emph> ipse origo nascendi est, dum pati vult
quod eum pati non licet, dum moritur qui vivit.
Et tamen cum haec Deus per hominem agit, ex se
natus, per se passus, et ex se mortuus; non et hominem
se non egit, dum et natus, et passus, et mortuus
est. Haec autem jam ante conditionem mundi sacramenta
sunt coelestium mysteriorum constituta, ut
unigenitus Deus homo nasci vellet, mansuro in aeternum
in Deo homine: ut Deus pati vellet, ne passionibus
<pb n="0286B"/>
humanae infirmitatis diabolus desaeviens,
legem in nobis peccati Deo infirmitatem nostram
assumente retineret: ut Deus mori vellet, ne qua
insolens potestas adversus Deum esset, neque creatae
in se virtutis posset usurpare naturam, cum se immortalis
Deus intra legem mortis
 habuisset. Nascitur
itaque Deus assumptioni nostrae, patitur vero
innocentiae, postremo moritur ultioni: dum et homo
noster in Deo permanet, et infirmitatum nostrarum
<pb n="0287A"/>
passiones Deo sociae sunt, et spiritales nequitiae
ac malitiae potestates triumpho carnis, Deo per
carnem moriente, subduntur.</p>
        </div3>
<div3>
          <head>8.</head>
          <p>
 <hi>Fideles Deo in Christo pleni.</hi> --Hujus igitur sacramenti
Apostolus conscius, et per Dominum ipsum
fidei scientiam adeptus, cum non ignoraret incapacem
ejus esse et mundum, et homines, et philosophiam,
ait, <hi>Videte ne quis vos seducat per philosophiam
et inanem deceptionem secundum traditionem
 hominum, secundum elementa mundi, et non
secundum Jesum Christum: quia in ipso inhabitat omnis
plenitudo divinitatis corporaliter, et estis in illo repleti,
 quod est caput omnis principatus et potestatis <note>(Coloss. II, 8 et seqq.)</note>
          </hi>.
Exposita itaque habitantis
corporaliter divinitatis in eo plenitudine, sacramentum
<pb n="0287B"/>
assumptionis nostrae continuo subjecit, dicens: <hi>Estis in eo repleti.</hi> 
 Ut enim in eo divinitatis <emph>264</emph> est
plenitudo, ita nos in eo sumus repleti. Neque sane
ait, estis repleti, sed, <hi>in eo estis repleti:</hi> quia per fidei
spem in vitam aeternam regenerati ac regenerandi
omnes nunc in Christi corpore manent; replendis
postea ipsis, non jam <hi>in eo,</hi> sed in ipsis, secundum
tempus illud de quo Apostolus ait, <hi>Qui transfigurabit
 corpus humilitatis nostrae, conforme corpori
gloriae suae <note>(Phil. III, 21)</note>
          </hi>. Nunc igitur in eo repleti
sumus, id est, per assumptionem carnis ejus, in quo
divinitatis plenitudo corporaliter inhabitat. Et hujus
spei nostrae non exigua in eo potestas est. Namque
quod repleti in eo sumus, hoc est caput ac principium
omnis potestatis, secundum illud: Ut in nomine suo
omne genu flectat, coelestium, et terrestrium, et
<pb n="0287C"/>
infernorum; et omnis lingua confiteatur, quia Dominus
Jesus in gloria Dei patris <note>(Philip. II, 10,
11)</note>. Confessio itaque haec erit: <hi>Jesum in gloria Dei
patris,</hi> et natum in homine jam non in infirmitate
<pb n="0288A"/>
corporis nostri manere, sed in Dei gloria. Et hoc
lingua omnis confitebitur. Et cum coelestia et terrestria
 genu flectent: hoc caput omnis principatus
et potestatis est, ut ei universa genu flectendo subjecta
sint, in quo sumus repleti, et qui per habitantem
in se corporaliter divinitatis plenitudine, in Dei
patris sit gloria confitendus.</p>
        </div3>
<div3>
          <head>9.</head>
          <p>
 <hi>Deus idem auctor regenerationis nostrae et Christi
resurrectionis.</hi> --Demonstrato autem et naturae suae,
et assumptionis nostrae sacramento, cum in eo plenitudine
divinitatis manente, nos in eo per id quod
homo natus est repleamur: reliquam dispensationem
humanae salutis exsequitur, dicens, <hi>In quo et circumcisi
estis circumcisione non manu facta in exspoliatione
corporis carnis, sed in circumcisione Christi consepulti,
<pb n="0288B"/>
ei in baptismate, in quo et conresurrexistis per fidem
operationis Dei, qui excitavit eum a mortuis <note>(Coloss.
II, 1, 12)</note>
          </hi>. Circumcidimur itaque, non <emph>265</emph> circumcisione
carnali, sed circumcisione Christi, id est, in
novum hominem renati. Cum enim consepelimur
baptismate ejus, mori nos necesse est ex vetere
homine; quia regeneratio baptismi resurrectionis est
virtus. Et haec circumcisio Christi est, non exspoliari
carne praeputii, sed totos commori ei, et per id totos
postea ei vivere. In eo enim resurgimus per
ejus Dei fidem, qui eum suscitavit a mortuis. Credendus
ergo Deus est, cujus operatione Christus excitatus
a mortuis est: quia fides ista conresurgit in
Christo.</p>
        </div3>
<div3>
          <head>10.</head>
          <p>
 <hi>Idem Christus ut homo moritur, ut Deus se suscitat.</hi> --Consummatur deinde ita omne assumpti
<pb n="0288C"/>
hominis sacramentum: <hi>Et vos mortui cum essetis
in delictis et praeputio carnis vestrae, vivificavit cum
illo, donatis vobis omnibus delictis, delens quod adversum
nos erat chirographum in sententiis, quod erat contrarium
<pb n="0289A"/>
nobis: et ipsum tulit e medio, affigens illud
cruci: exutus carnem, et potestates ostentui esse fecit,
triumphatis his in semetipso <note>(Ibid. 13 et seqq.)</note>
          </hi>.
Apostolicam fidem saeculi homo non capit, et sensus
sui dicta alius praeter quam ipsius sermo non
explicat. Deus Christum a mortuis excitat, et Christum
in quo corporaliter divinitatis plenitudo inhabitat.
Sed convivificavit nos cum illo, donans nobis
peccata, et delens chirographum legis peccati,
quod per sententias anteriores contrarium nobis erat
hoc tollens de medio, et cruci affigens, mortis lege
carne sese spolians, potestates ostentui reddens,
triumphatis his in semetipso. Et de triumphatis potestatibus
in semetipso, atque ostentui redditis, deletoque
chirographo, vivificatisque nobis, jam superius
<pb n="0289B"/> <note>(lib. I, n. 13)</note> 
 tractavimus. Hoc vero sacramentum
quis vel apprehendet, vel <emph>266</emph> eloquetur? Suscitat
operatio Dei Christum a mortuis, et haec eadem
Dei operatio nos vivificat cum Christo, et haec eadem
 operatio donat peccata, chirographum delet, et
affigit cruci: carnem se exuit, potestates ostentui
reddit, ac de his in semetipso triumphat. Habes operationem
Dei Christum a mortuis excitantis: habes
et Christum haec ipsa in se quae Deus operatur
operantem. Christus enim mortuus est, carne se spolians.
Tene ergo Christum hominem a Deo ex mortuis
excitatum, tene Deum Christum salutis nostrae
operationem cum esset moriturus operantem: ut
cum haec Deus operatur in Christo,operans licet
Deus, spolians se tamen Christus carne moriturus
sit: et cum mortuus est Christus, operans ante mortem
<pb n="0289C"/>
Deus, mortuum tamen Christum operatio Dei
excitet; cum ipse sit (idem sit) Christum a mortuis
<pb n="0290A"/>
excitans, qui est ante mortem Christus operatus,
et idem sit spolians se carne moriturus.</p>
        </div3>
<div3>
          <head>11.</head>
          <p>
 <hi>Caro spoliata et carne se spolians unus est Christus.</hi> 
--Jamne apostolicae fidei sacramentum intelligis?
Jamne Christum cognitum habes? Quaero enim a te,
quis sit carne se spolians, et quae sit caro illa spoliata?
Duplicis enim intelligentiae ab Apostolo teneo
significationem, spoliatae carnis, seque carne spoliantis:
et inter haec Christum audio per operationem
Dei a mortuis excitatum. Et cum sit Christum a
mortuis excitans Deus, sitque et Christus excitatus a
mortuis: interrogo quis est carne se spolians, et quis
est Christum a mortuis excitans, nosque vivificans
cum Christo? Si enim non idem est Christus mortuus,
qui est caro spoliata; carnis spoliatae nomen
<pb n="0290B"/>
ostende: et rursus naturam ejus, qui se carne spoliavit,
expone. <emph>267</emph> Eumdem enim esse invenio
Deum Christum a mortuis excitatum, qui carne se
spoliavit, et rursum spoliatam carnem Christum esse
a mortuis excitatum: deinde principatus et potestates
ostentui reddentem et triumphantem reperio in
semetipso. Intelligisne hunc triumphantem potestates
in semetipso? Sentisne quod a se non differat
caro spoliata, et carne se spolians? In semetipso
enim triumphat, id est, in ea qua se carne spoliavit.
Videsne ita Deum et hominem praedicari: ut mors
homini, Deo vero carnis excitatio deputetur; non
tamen ut alius sit qui mortuus est, et alius sit per
quem mortuus resurgit? Spoliata enim caro
Christus est mortuus: et rursus Christum a mortuis
excitans, idem Christus est carne se spolians. Naturam
<pb n="0290C"/>
Dei in virtute resurrectionis intellige: dispensationem
hominis in morte cognosce. Et cum sint
<pb n="0291A"/>
utraque suis gesta naturis, unum tamen Christum
Jesum eum memento esse, qui utrumque est.</p>
        </div3>
<div3>
          <head>12.</head>
          <p>
 <hi>Christus sua virtute suscitatur: cur hoc opus
cum Paulo tribuat Patri.</hi> --Quamquam enim meminerim
frequenter ad Deum patrem per Apostolum
referri, Christum a mortuis esse excitatum: sed non
est Apostolus extra evangelicam fidem dictis suis
ipse contrarius, maxime Domino dicente, <hi>Propter
hoc me Pater diligit, quod ego pono animam meam,
 ut iterum accipiam eam. Nemo tollet eam a me,
sed ego pono eam a me. Potestatem habeo ponendi eam;
et potestatem habeo iterum accipiendi eam. Hoc mandatum
accepi a Patre <note>(Joan. X, 17, 18)</note>
          </hi>. Vel cum
postulatum ab eo esset, ut signum ad fidem de se ostenderet,
ait de templo corporis sui, <hi>Solvite hoc templum,
<pb n="0291B"/>
et ego in triduo suscitabo illud <note>(Joan. II, 19; vid.
tract. Psal. CXLI, num. 6)</note>
          </hi>. Cum enim et per accipiendae
animae potestatem et per suscitandi templi
virtutem ipsum se sibi resurrectionis suae Deum doceat, <emph>268</emph> 
 totum hoc tamen ad mandati paterni
referens auctoritatem: non contrarie intelligitur
Apostolus, Christum Dei virtutem et Dei sapientiam
 praedicans, omnem operis sui magnificentiam
per id ad Patris gloriam retulisse, quia quidquid Christus
gerit, virtus Dei et sapientia gerit; et quidquid
virtus Dei et sapientia gerit, sine dubio Deus gerit,
cujus et sapientia est Christus et virtus. Denique nunc
per operationem Dei excitatus Christus a mortuis
est: quia opera Dei patris ipse natura a Deo
non differenti operatus est. Et in eo Deo resurrectionis
fides est, qui Christum suscitavit a mortuis.
<pb n="0292A"/>
</p>
        </div3>
<div3>
          <head>13. </head>
          <p>
 <hi>Naturae in Christo duae ex Paulo.</hi> --Hanc igitur
beatus Apostolus geminae in Christo significationis
tenuit praedicationem ut et infirmitatem in eo hominis,
et virtutem Dei ac naturam doceret, secundum
illud Corinthiis dictum: <hi>Nam etsi crucifixus est
ex infirmitate, sed vivit ex virtute Dei <note>(II Cor. XIII,
4)</note>
          </hi>, mortem infirmitatis humanae, vitam vero Dei virtutis
ostendens: et illud ad Romanos, <hi>Quod enim
mortuus est peccato, mortuus est semel: quod autem
vivit, vivit Deo. Sic et vos deputate vosmetipsos mortuos
quidem esse peccato, vivere autem Deo in Christo
Jesu <note>(Rom. VI, 10, 11)</note>
          </hi>: mortem peccato, id est,
corpori nostro adscribens, vitam autem Deo, cui est
naturale quod vivit, et per id nos corpori nostro mori
oportere, ut Deo vivamus in Christo Jesu, qui peccati
<pb n="0292B"/>
nostri corpus assumens, totus jam Deo vivit, naturae
nostrae societate in communionem divinae
immortalitatis unita.</p>
        </div3>
<div3>
          <head>14.</head>
          <p>
 <hi>Alia Dei, alia servi forma: idem Christus. Dei
forma latuit, non periit.</hi> --Haec igitur demonstranda
a me paucis fuerunt, ut utriusque naturae personam
tractari in Domino Jesu Christo meminissemus:
quia qui in forma Dei manebat, <emph>269</emph> formam servi
accepit, per quam obediens usque ad mortem fuit.
Obedientia enim mortis non est in Dei forma, sicuti
nec Dei forma inest in forma servi. Per sacramentum
autem evangelicae dispensationis non alius est in
forma servi, quam qui in forma Dei est: cum tamen
servi formam accipere, et in forma Dei manere non
idem sit; cumque accipere formam servi, nisi per
evacuationem suam, non potuerit qui manebat in
<pb n="0292C"/>
Dei forma, non conveniente sibi formae utriusque
<pb n="0293A"/>
concursu. Sed non alius atque diversus est, qui se
exinanivit, et qui formam servi accepit. Accepisse
enim non potest ejus esse qui non sit; quia ejus sit,
qui subsistat, accipere. Ergo evacuatio formae non est
abolitio naturae: quia qui se evacuat, non caret sese;
 et qui accipit, manet. Et cum (idem) ipse sit
evacuans et accipiens, habet quidem in eo sacramentum,
quod se evacuat et accipit; non tamen habet
interitum, ne non exstet evacuans, et ne non sit accipiens.
Itaque evacuatio eo proficit, ut proficiat
forma servi, non ut Christus, qui in forma Dei erat,
 Christus esse non maneat; cum formam servi non
nisi Christus acceperit. Qui cum se evacuaverit, ut
manens Spiritus Christus idem Christus homo esset;
in corpore demutatio habitus et assumptio naturae,
<pb n="0293B"/>
naturam manentis divinitatis non peremit: quia
unus atque idem Christus sit, et demutans habitum,
et assumens.</p>
        </div3>
<div3>
          <head>15.</head>
          <p>
 <hi>Expenduntur objecta haereticorum. Christus non
arguit quod dicatur bonus.</hi> --Ostensa itaque sacramentorum
dispensatione, per quam haeretici ignorantes
quosque fallerent, ut ea, quae per assumpti hominis
naturam dicta gestaque sunt, omnia infirmitati divinitatis
adscriberent, et formae Dei deputarent, quidquid
formae servi propriae aptum est: nunc ipsis propositionibus
eorum respondendum est. Tuto enim jam
dictorum singulorum genera dijudicabuntur, cum
Verbum et carnem, id est, Deum et hominem Jesum
Christum sola fides sit confiteri. Deum igitur Dominum
nostrum Jesum Christum ex eo negandum per
<pb n="0293C"/>
naturam haeretici existimant, quia dixerit: <hi>Quid me</hi> <emph>270</emph> 
 <hi>dicis bonum? Nemo est bonus nisi unus Deus (Marci X, 18)</hi>.
Omnis responsionum ratio necesse est,
ut ex interrogationum causis proficiscatur. Ad id
enim respondebitur, unde quaeretur. Et primum requiro
a dicti hujus calumniatore, utrumne id arguere
Dominum existimet, cur bonus dictus sit, seque
maluerit malum dici. Id enim significari videtur hoc
dicto, <hi>Quid me bonum dicis?</hi> Non opinor quisquam
tam vecors erit, ut malitiae professionem ei velit adscribere,
qui dixerit: <hi>Venite ad me omnes qui laboratis
et onerati estis, et ego vos reficiam. Tollite jugum
meum super vos, et discite a me, quia mitis sum et humilis
corde; et invenietis requiem animabus vestris.
Jugum enim meum suave est, et onus meum leve
<pb n="0293D"/>
est <note>(Matt. XI, 28 et seqq.)</note>
          </hi>. Mitem se profitetur atque
humilem: et irasci credetur, cur bonus dictus sit?
Professionum haec diversitas dissidet, ut bonitatis
suae testis nomen in se bonitatis accuset. Non ergo
<pb n="0294A"/>
irasci intelligitur se bonum dici. Et quaerendum est
quam aliam de se professionem arguat, qui non credendus
est nomen in se bonitatis arguere.</p>
        </div3>
<div3>
          <head>16.</head>
          <p>
 <hi>Fidem interrogantis arguit, non dicta.</hi> --Videamus
itaque, quid praeter bonum interrogans dixerit:
ait enim, <hi>Magister bone, quid boni faciam (Marci X, 17)</hi>? Duas igitur res connuncupavit: et bonum, et
magistrum. Et quia non arguit bonum se dici; hoc
necesse est arguat, quod magister bonus dictus sit.
Ita autem arguit se magistrum bonum dici, ut fidem
interrogantis potius, quam vel magistri in se vel boni
nomen argueret. Juvenis enim insolens per observantiam
legis, et finem legis qui Christus est nesciens,
et justificatum se in operibus existimans, et
non intelligens venisse eum ad oves perditas domus
<pb n="0294B"/>
Israel <note>(Matth. XV, 24)</note>, et impossibile esse legi per fidem
justificationis salvare credentes <note>(Rom. VIII, 3)</note>,
tamquam communium praeceptorum et in lege scriptorum
magistrum interrogat Dominum legis et unigenitum
Deum. Detestatus itaque Dominus hanc de
se irreligiosae fidei professionem, quod tamquam magister
legis interrogaretur, respondit, <hi>Quid me vocas
bonum?</hi> Atque ut significaret quatenus <emph>271</emph> intelligendus
et profitendus bonus esset, subjecit, <hi>Nemo
bonus, nisi unus Deus;</hi> non respuens bonitatis nomen,
si sibi hoc tamquam Deo deputaretur.</p>
        </div3>
<div3>
          <head>17.</head>
          <p>
 <hi>Et bonum et magistrum sese ostendit.</hi> --Denique
ostendens se magistri in se boni, per fidem ejus qui
tamquam hominem interrogabat, nomen arguere, post
jactantiam juvenis et gloriam legis impletae, ita respondit:
<pb n="0294C"/> <hi>Unum tibi deest: vade, quaecumque habes
vende, et da pauperibus, et habebis thesaurum in coelo;
et veni, sequere me 
 <note>(Marc. X, 21)</note>
          </hi>. Non refugit bonitatis
de se nomen, qui coelestem thesaurum pollicetur:
nec magistrum se non vult videri, qui ducem se perfectae
hujus beatitudinis praestat. Terrenae autem de se
opinionis fidem arguit, bonitatem in solo Deo docens
esse. Et ut se et Deum et bonum significaret, bonitatis
est usus officiis, coelestes thesauros pandens, et
se ad eos praevium tribuens. Ita et quae sibi tamquam
homini tantum deferebantur, detestatur; neque se ab
his, quae Deo deputabat, professus alienum est: cum
unum Deum bonum confitens, ea ipse loqueretur atque
ageret, quae unius Dei virtutis, bonitatis atque
naturae sunt.
<pb n="0294D"/>
</p>
        </div3>
<div3>
          <head>18. </head>
          <p>
 <hi>Magistri cum fide nomen accepit.</hi> --Quam igitur
non bonitatis nomen refugerit, sed neque magistri
honorem recusaverit, sed fidem ejus qui in se nihil
nisi corporeum et carnale sapuisset, arguerit; hinc
<pb n="0295A"/>
intelligitur, quod aliter ad Apostolos magistrum se
confitentes locutus est, dicens: <hi>Vos me vocatis magistrum
et Dominum, et bene dicitis; sum etenim <note>(Joan. XIII, 13)</note>
          </hi>, et cum alibi dixisset: <hi>Ne vocemini magistri,
quia magister vester Christus est  <note>(Matt. XXIII, 10)</note>
          </hi>. Ubi
cum fide magister est, ibi adeo laudat, ut et profiteatur
hoc nomen: hic vero boni magistri nomen non
recognoscit, ubi nec Dominus intellectus est esse,
nec Christus: solum unum Deum bonum praedicans,
non se utique a Deo secernens, qui et Dominum
se professus et Christum, ducem thesauri coelestis
ostendat.</p>
        </div3>
<div3>
          <head>19.</head>
          <p>
 <hi>Ubique Dominus nec eumdem cum Patre nec diversum
se profitetur. Fidei honore, adeoque natura
patri se aequavit.</hi> --Tenuit autem hunc semper Dominus
<pb n="0295B"/>
fidei ecclesiasticae modum, ut patrem Deum
unum praedicans, a sacramento se Dei non separaret
unius, dum per naturam nativitatis neque alium se
Deum profiteretur esse, neque ipsum: quia eum nec
diversi generis Deum esse natura in eo unius Dei patitur,
neque nativitas admittit non perfectum <emph>272</emph> 
ei esse quod filius est. Ita nec separabilis a Deo potest
esse, neque ipse est. Per quod ita omnem sermonis
sui significationem temperat, ut quidquid Deo
patri honoris protestaretur, id modestissima confessione
etiam sibi proprium esse monstraret. Cum enim
ait, <hi>Credite in Deum, et in me credite <note>(Joan. XIV, 1)</note>
          </hi>,
quaero in quo se in natura discreverit, qui non
discrevit in honore? Dicens enim, <hi>Et in me credite,</hi> 
cum dixisset, <hi>Et in Deum credite:</hi> anne per id quod
<pb n="0295C"/>
ait, <hi>in me,</hi> non et suam intelligitur significasse naturam?
Naturam plane separa, si fidem separas. Si
credidisse sine Christo in Deum vita sit, Christum a
Dei et nomine et proprietate divelle. Quod si vitam
perficit credere in Christo eos, qui in Deum credant;
verbi virtutem diligens lector expendat, <hi>Credite
in Deum, et in me credite.</hi> Cum enim ait, <hi>Credite in
Deum, et in me credite,</hi> uniens se fidei Dei, et naturae
ejus univit, cum memorato Deo, in quem credi
oporteret, et in se docuerit esse credendum: Deum
se per id docens, cum credendum in eum sit ab
his, qui in Deum credant. Occasionem tamen irreligiosae
unionis exclusit: quia cum et in Deum, et in se
credendum professus sit, fidem de se solitario non
reliquit.</p>
        </div3>
<div3>
          <head>20.</head>
          <p>
 <hi>Pater de Filio testatus et non auditus quid.
<pb n="0295D"/>
Testimonium patris apud Judaeos; opera Christi.</hi> --Quamquam igitur in plurimis ac pene omnibus dictis
sacramenti hujus praestiterit absolutionem, ne
quando confessus Deum patrem, ab ejus se unitate
discerneret; neque se in unitate ipsius collocans,
eumdem tamen unum et solitarium profiteretur: tamen
etiam ex hoc vel maxime intelligitur sacramentum
et unitatis et nativitatis doceri, cum ait, <hi>Ego autem
habeo testimonium majus Joanne. Opera enim quae dedit
mihi Pater ut perficiam ea, ipsa opera quae facio,
testimonium perhibent de me, quoniam Pater me misit.
Et qui misit me Pater, ipse testificatus est de me. Neque
vocem ejus umquam audistis, neque figuram ejus
vidistis, et verbum ejus non habetis in vobis manens:
quoniam quem misit ille, huic vos non creditis (Joan. V,
<pb n="0296B"/>
36 et seqq.)</hi>. Patrem testatum esse de Filio quomodo
vere intelligitur, cum nec ipse visus sit, nec vox ejus
audita sit? Memini quidem de coelis auditam vocem
fuisse, dicentem: Hic est filius meus dilectus, in quo
  bene <emph>273</emph> complacui: hunc audite <note>(Matth.
III, 17)</note>. Et quomodo vox Dei audita non est, cum
paternae vocis significationem in se vox audita
contineat? Sed forte in Jerosolymis manentes non
audierunt, quia in desertis Joannes solus audierit.
Quaerendum ergo in Jerosolymis quomodo testatus
est Pater? Non enim testimonio jam Joannis utitur
vocem e coelo audientis, sed habet testimonium majus
Joanne, et quod hoc esset, continuo subjecit: <hi>Opera enim quae dedit mihi Pater ut perficiam ea, ipsa
opera quae facio, testimonium perhibent de me, quoniam
<pb n="0296C"/>
Pater me misit.</hi> 
 Agnosco testimonii auctoritatem: neque
enim quisquam nisi Filius a Patre missus haec
ageret. Opus ergo suum testimonium est. Sed quid
tandem sequitur? <hi>Et qui me misit Pater, ipse testificatus
est de me. Neque vocem ejus umquam audistis,
neque figuram ejus vidistis, et verbum ejus non habetis
in vobis manens.</hi> Extra crimen ergo sunt ignorantes
testimonium Patris, qui in his numquam auditus ac
visus sit, et in his non maneat verbum ejus? Sed non
sunt sub venia incogniti sibi testimonii: quia testimonium
de se Patris operum suorum testimonium
esse profitetur. Opera igitur de eo testantur quod a
Patre sit missus; sed hoc operum testimonium Patris
est. Et cum operatio Filii Patris testimonium sit,
eam necesse est operari in Christo naturam intelligendam
<pb n="0296D"/>
esse, per quam testis et Pater est. Atque ita
<pb n="0297A"/>
Christus operans, et in ejus opere Pater testans,
 ostenduntur inseparabilis secundum nativitatem
esse naturae; cum Dei de Christo testimonium, ea
ipsa Christi esse significetur operatio.</p>
        </div3>
<div3>
          <head>21.</head>
          <p>
 <hi>Judaei Patrem non viderunt aut audierunt, quia
Christo non crediderunt. Hinc natura utriusque una.</hi> 
--Non sunt itaque extra reatum non cogniti sibi
testimonii; cum opus Christi testimonium de eo Patris
sit. Neque in eo, quod testantis vocem non audierint,
et figuram non viderint, et verbum ejus manens
non habuerint, idcirco sine testimonii sunt
conscientia. Ad id enim quod dictum est: <hi>Neque
vocem ejus audistis, neque figuram ejus vidistis, et
verbum ejus non habetis in vobis manens <note>(Job V, 37
et 38)</note>
          </hi>; ut cum testatus de eo Pater fuisset, causa
tamen neque vocis auditae, neque visae figurae, et
<pb n="0297B"/>
verbi in his non manentis posset intelligi, continuo
subjecit, <emph>274</emph> <hi>Quoniam quem misit ille, huic vos non
creditis <note>(Ibid. 38)</note>
          </hi>: se credito, et vocem Dei audiendam,
et figuram Dei videndam, et verbum ejus in his
qui crederent inesse demonstrans; cum per naturae
unitatem in se Pater et loqueretur, et videretur, et
haberetur. Numquid non et Patrem significat, cum
missus ab eo est? Numquid se per aliquam naturae
differentiam a Patre discernit, cum hinc Pater
testans de eo, neque auditus, neque visus sit, nec
intellectus sit, quia misso a Patre sibi non creditum
sit? Non se ergo unigenitus Deus a Deo separat, patrem
Deum confitens: sed per significationem patris Deo
patre demonstrato, se quoque in Dei honore constituit.</p>
        </div3>
<div3>
          <head>22.</head>
          <p>
 <hi>Honor a Deo quaerendus. Dei dilectione carent
<pb n="0297C"/>
Christum in nomine Dei non suscipientes.</hi> --Namque
in hoc ipso eodemque sermone, in quo operibus suis
testari se ipsum a Patre missum esse docet, et Patrem
testantem quod ab eo missus sit significat, cum
dixisset: <hi>Et honorem ejus, qui est solus Deus, non
quaeritis <note>(Ibid. 44)</note>
          </hi>, non tamen dictum hoc nudum,
et non antea ad unitatis fidem praeparatum reliquit.
Superius enim ita ait: <hi>Non vultis venire ad
me, ut vitam habeatis. Honorem ab hominibus non accipio;
sed cognovi vos, quoniam dilectionem Dei non
habetis in vobis. Ego veni in nomine patris mei, et non
accepistis me: si alius venerit in nomine suo, illum recipietis.
<pb n="0298A"/>
Quomodo potestis vos credere, qui honorem
ab hominibus accipitis, et honorem ejus, qui est solus
Deus, non quaeritis <note>(Ibid. 40 et seqq.)</note>
          </hi>? Honorem improbat
hominum: quia honor potius quaerendus a
Deo est, et infidelium est honorem ab alterutro accipere.
Quid enim homo homini honoris impertiet?
Cognitum itaque sibi ait, dilectionem Dei in his non
esse: et non manentis in his dilectionis Dei hanc docet
causam, quia se venientem in nomine patris sui
non accipiunt. Quid rogo est, in nomine Patris cum
venire? Numquid aliud, quam in nomine Dei? Aut
numquid non idcirco in his dilectio Dei non est, quia
non susceptus sit in nomine Dei veniens? Aut numquid
in se non et naturam Dei significaverat, dicens: <hi>Non vultis venire ad me, ut vitam habeatis?</hi> 
 Nam et in
eodem ipse sermone jam dixerat: <hi>Amen, amen dico
<pb n="0298B"/>
vobis, quoniam venit hora, et nunc est, in qua audient
mortui vocem filii</hi> <emph>275</emph> <hi>Dei; et qui audierint, vivent <note>(Ibid.
V, 35)</note>
          </hi>. Cum in nomine Patris venit; neque ipse Pater
est, nec tamen non in ea est divinitatis natura
qua Pater est: quia et Filio et Deo proprium est in
nomine Dei patris venire. Deinde accipiendus est
alius in nomine eodem veniens. Sed hic homo est,
a quo sibi honorem homines sperabunt, et cui
honorem reddent vicissim; cum tamen se idem in
nomine Patris venisse fallet. Et hic quidem antichristum
significari non obscurum est, mendacio
paterni nominis gloriantem. Et cum hunc honorabunt,
atque ab eo honorabuntur (hunc enim spiritum
erroris excipient); honorem ejus qui est solus
Deus non quaerent.
<pb n="0298C"/>
</p>
        </div3>
<div3>
          <head>23. </head>
          <p>
 <hi>Dei et Christi honor inseparabilis.</hi> --Anne cum
ob hoc dilectionem Dei non habeant, quia venientem
se in nomine Patris non acceperint, et rursum
venientem alium in eodem nomine recipientes, et
honorem ab alterutro accipientes, honorem ejus qui
solus Deus est non requirant, separare se Christus
ab honore unius Dei poterit intelligi; cum idcirco
non quaeratur honor solius Dei, quia antichristum
suscipiendo non sit ille susceptus? Nam cujus repudiatio,
honoris solius Dei praetermissio est; in
hujus honore necesse est honorem solius Dei esse,
in cujus si susceptione mansissent, honorem solius
<pb n="0299A"/>
Dei quaesissent. Et hic idem ipse sermo testis est
nobis, in cujus exordio continetur: <hi>Ut omnes honorificent
Filium, sicut honorificant patrem. Qui non honorificat
filium non honorificat Patrem qui misit illum <note>(Joan. V, 23)</note>
          </hi>.
Numquam nisi naturalia exaequantur
in honore: neque exaequatus honor separat
honorandos. Cum sacramento tamen nativitatis poscitur
honoris aequalitas. Cum Filius ita honorandus
ut Pater sit, et cum ejus, qui solus est Deus,
honor non quaeritur; non est extra solius Dei honorem,
cujus honor idem atque unus et Dei est: quia
ut non honorificans Filium, non honorificat et Patrem <note>(Ibid.)</note>;
ita et solius Dei honorem non quaerens,
non quaerit et Christi. Inseparabilis itaque
est a Dei honore honor Christi. Et quam unus, atque <emph>276</emph> 
 idem utriusque sit, etiam ex eo docet, cum ait
<pb n="0299B"/>
nuntiata sibi Lazari infirmitate: <hi>Infirmitas ista non
est usque ad mortem, sed pro gloria Dei est, ut honorificetur
filius Dei per eum <note>(Joan. XI, 4)</note>
          </hi>. Pro gloria
Dei Lazarus moritur, ut filius Dei glorificetur per
Lazarum. Numquid ambigitur, in gloria filii Dei esse
gloriam Dei; cum mors Lazari, quae Deo sit gloriosa,
gloriam sit Dei filio paritura? Atque ita
et naturalis per nativitatem unitas Dei patris in Christo
docetur, cum infirmitas Lazari pro Dei gloria
est; et sacramentum fidei retinetur, cum per Lazarum
glorificandus est Dei filius: Deo per id
Dei filio intelligendo, neque ita Deo intelligendo, ut
non etiam Dei filio confitendo; cum glorificando per
Lazarum Deo, Dei sit filius gloriosus.
</p>
        </div3>
<div3>
          <head>24. </head>
<p>
            <pb n="0299C"/> <hi>Christus ibi se Deum, ubi nonnisi unum esse profitetur.
Deus unus. Scriba assentitur.</hi> --Inseparabilis
sacramento divinae naturae est viventis a vivente nativitas,
nec demutationem generis accipit filius Dei,
ne non in eo paternae naturae veritas maneat. Nam
et his ipsis significationibus, quibus confesso uno
tantum Deo, abnegasse in se Dei naturam videtur
sub solius demonstratione, in unitate se tamen paternae
<pb n="0300A"/>
naturae, unius Dei fidem non convellens, locavit.
Interrogatus enim ab Scriba, quod in lege esset
principale mandatum, respondit: <hi>Audi, Israel,
Dominus Deus noster Dominus unus est: et diliges
Dominum Deum tuum ex toto corde tuo, et ex tota
anima tua, et ex totis visceribus tuis, et ex tota virtute
tua. Hoc est primum mandatum. Secundum simile illi:
Diliges proximum tuum tamquam te ipsum. Majus autem
horum mandatum non est <note>(Marc. XII, 29 et seqq.)</note>
            </hi>. Alienasse
se a natura et religione unius Dei existimatur,
cum principalis mandati haec sit professio: <hi>Audi, Israel,
Dominus Deus noster Dominus unus est:</hi> deinde ( <hi>supple,</hi> 
cum) ne in consequentis se quidem mandati religione
constituat, cum ad proximi nos dilectionem
lex, sicut ad unius Domini fidem, vocaret. Et
<pb n="0300B"/>
quidem responsio Scribae non est negligenda, dicentis: <hi>Bene dixisti, magister in veritate, quod unus
sit Deus, nec est alius praeter illum: ita diligendus ex
toto corde et ex totis</hi> 
 <emph>277</emph> <hi>viribus et ex tota anima: et
diligere proximum tamquam se ipsum. Hoc majus est
omnibus holocaustomatis et sacrificiis <note>(Marc. XII, 32
et 33)</note>
            </hi>. Responsio Scribae videtur cum dictis Domini
convenire, unius Dei charitatem intimam internamque
profitentis, sed dilectionem proximi secundum
propriae dilectionis veritatem pollicentis, et
supra sacrificiorum holocaustomata charitatem in
Deum atque in hominem esse intelligentis. Sed quid
sequatur, videndum est.</p>
        </div3>
<div3>
          <head>25.</head>
          <p>
 <hi>Hic non longe a regno Dei, dum tendit ad charitatem.
--Videns autem Jesus quod sapienter respondisset,
<pb n="0300C"/>
dixit illi: Non es longe a regno Dei <note>(Ibid. 34)</note>
          </hi>.
Quid sibi vult tam moderatae responsionis professio
( <hi>supple,</hi> ut), cum hominem ad coelorum regnum fides
ista consummet, unum Deum credere, et eum
tota anima et totis viribus et toto corde diligere,
proximum quoque ita ut se ipsum amare, Scriba hic
non jam in regno Dei sit, sed non longe a regno Dei
sit? Alia istud significatione nudum vestientibus, et
<pb n="0301A"/>
esurientem alentibus, et sitientem potantibus, et
aegrotum visitantibus, et clausum carcere frequentantibus
datur: <hi>Venite, benedicti patris mei, possidete
praeparatum vobis regnum a constitutione mundi <note>(Matth.
XXV, 34)</note>
          </hi>. Vel illis quibus haec pauperis spiritus
merces est: <hi>Beati pauperes spiritu, quoniam
ipsorum est regnum coelorum <note>(Matth. V, 3)</note>
          </hi>. Perfectus
hic fructus est, et absoluta possessio est, et praeparati
regni non incerta traditio <note>(Marc. X, 20)</note>. Aut
numquid adolescens minus aliquid horum confitebatur?
Nam exaequata ad amorem suum dilectione proximi,
quid de boni operis consummatione non egerat?
Interdum enim indulgentem officiosumque esse,
non perfectae est charitatis: perfecta autem charitas
omne cujusque modi indulgentiae implevit officium,
<pb n="0301B"/>
cum non reliquerit quod alteri debeat, qui
tantum alteri quantum sibi reddat. Sed ignoratione
consummati sacramenti detentum Scribam, professionem
 fidei Dominus collaudans, et non longe
eum a Dei regno esse respondens, non tamen eum
in ipsa jam beatae spei possessione constituit. Tendebat
enim felici cursu, etsi ignoranti, et praelata
omnibus dilectione Dei, et charitate proximi
suae ipsius dilectioni exaequata. Cum tamen ei ipsi
proximi charitati amorem Dei praetulisset, jam <emph>278</emph> 
non holocaustomatum et sacrificiorum praescriptis
continebatur. Non erat longe istud ab evangelico sacramento.</p>
        </div3>
<div3>
          <head>26.</head>
          <p>
 <hi>Nondum est in regno Dei, quia nondum in fide
Christi Dei.</hi> --Et cur non longe a Dei regno sit,
<pb n="0301C"/>
 quam futurus magis in Dei regno sit, ex ipsis dictis
Domini intelligendum est. Sequitur enim: <hi>Et nemo
jam audebat eum interrogare. Et respondens Jesus
dixit docens in templo: Quomodo dicunt Scribae Christum
filium esse David? Ipse enim David dicit in Spiritu
sancto: Dixit Dominus Domino meo, Sede a dextris
meis, donec ponam inimicos tuos scabellum pedum
tuorum <note>(Psal. CIX, 1)</note>
          </hi>. <hi>Ipse David dicit eum Dominum;
et unde est filius ejus <note>(Marc. XII, 34)</note>
          </hi>? Non longe igitur
a Dei regno est Scriba unum Deum confitens, qui
ultra omnia esset diligendus. Sed admonetur sua ipsius
professione, cur sacramentum legis ignoret, et
Christum Dominum filium Dei nesciat per nativitatis
naturam in fide unius Domini confitendum. Et quia
per unius Domini secundum legem professionem, Dei
<pb n="0302A"/>
filio, ut in unius Domini sacramento maneret, non
relinqui videbatur; Scribam admonet, quomodo
Christum David filium esse diceret, cum David eum
Dominum suum esset professus; nec natura sineret,
ut qui tanto patriarchae esset filius, esset et Dominus.
Hoc ideo, ut se Scriba, secundum carnem et partum
Mariae quae ex David esset solum eum intelligens,
Dominum potius, secundum Spiritum, David meminisset
esse, quam filium; et id quod dictum est: <hi>Audi,
Israel, Dominus Deus noster Dominus unus est <note>(Marc.
XII, 29)</note>
          </hi>, a Domini unius sacramento Christum non
separaret, cum tantus patriarcha et prophetes eum,
qui ex utero Domini ante luciferum genitus fuisset,
Dominum sibi profiteretur: non utique immemor legis,
neque ignorans Dominum alium non confitendum,
<pb n="0302B"/>
sed eum, qui naturalis sacramento nativitatis
ex incorporalis Dei utero substitisset, absque violatae
legis fide Dominum esse intelligendum; cum unus ex
uno, per unius Domini naturam, haberet in se naturale
quod Dominus est.</p>
        </div3>
<div3>
          <head>27.</head>
          <p>
 <hi>Epilogus.</hi> --Quis ergo est jam nunc relictus
ambigendi locus? Dominus ipse praecipuum mandatum
legis in unius Domini confessione ac dilectione
docens esse, non suo ad <emph>279</emph> Scribam, sed Prophetae
testimonio usus est, esse se Dominum: Dominum
se tamen semper per id, quod Dei filius est,
esse significans. Per id enim in sacramento Dei unius
per nativitatem manet, quia Dei in se naturam Dei
nativitas tenens, in Deum alterum non excedat diversitate
naturae; et veritas generationis nec Patri
<pb n="0302C"/>
adimat ne non Dominus sit, nec Filio non perficiat
ne non sit et Dominus. Atque ita neque auctoritatem
Pater amittit, nec naturam Filius non tenet:
per quod nec Deus pater non Dominus unus est, neque
unigenitus Deus Dominus separatur ab uno;
cum ex uno Domino unus ipse subsistat in Dominum:
Dominum unum ita ex lege docens, ut se quoque
Dominum Propheta teste confirmet <note>(David Psal. CIX)</note>.</p>
        </div3>
<div3>
          <head>28.</head>
          <p>
 <hi>Ex ipsis haereticorum objectis confirmatur Dei in
Christo natura. Haereticorum objectum.</hi> --Tendat per
caeteras impii furoris propositiones fidei evangelicae
responsio, et his ipsis quibus impugnatur repugnet:
et armis excidii sui vincens, unius Spiritus dicta,
unius quoque fidei demonstret esse doctrinam. Neque
<pb n="0303A"/>
enim alius Christus, quam qui est praedicatus, Deus
scilicet verus, et in Dei unius veri gloria manens:
et sicut se Dominum ex lege, dum negare videretur,
professus; ita et in Evangeliis verum se Deum, dum
non confiteri existimatur ostendens. Hoc enim se
dicto ejus, ne eum verum Deum esse haeretici confiteantur,
excusant: <hi>Haec est autem vita aeterna, ut
sciant te solum verum Deum, et quem misisti Jesum
Christum <note>(Joan. XVII, 3)</note>
          </hi>. In eo namque quod ait, <hi>te
solum verum Deum,</hi> separare se a veritate Dei per
exceptionem solitarii existimatur; cum solus verus
Deus nisi se tantum solitarium Deum non patiatur
intelligi. Et vere istud fides apostolica non patitur,
duos veros deos credi; quia naturae unius Dei nihil
alienum naturae ejusdem exaequandum sit veritati.
<pb n="0303B"/>
Non erit enim in Dei unius veritate Deus unus, si
extra naturam unius Dei veri, alterius generis et
non secundum nativitatem naturalis sibi Deus verus
exsistat.</p>
        </div3>
<div3>
          <head>29.</head>
          <p>
 <hi>Ex adjunctis verbis diluitur. Deum ex Deo natura
Christum agnoscunt Apostoli.</hi> --Sed ut hoc ipso
eodem dicto non ambigue ipse se in unius Dei veri
natura Deum verum professus esse intelligatur, a
superioribus, huic tamen dicto continuatis atque
junctis, professionibus responsionis nostrae sermo
descendat: ut per gradus demonstratae fidei, jam in
ipso apice veri Dei Christi libertatis nostrae fiducia
conquiescat. Post <emph>280 </emph> sacramentum itaque sermonis
ejus, quo dixerat: <hi>Qui me vidit vidit et Patrem;</hi> 
et: <hi>Non creditis mihi, quod ego in Patre, et Pater in
<pb n="0303C"/>
me? Verba, quae ego loquor vobis, non a me loquor;
sed Pater, qui in me manet, ipse facit opera sua.
Credite mihi, quoniam ego in Patre, et Pater in me
est: sin autem, vel propter opera ipsa credite <note>(Joan.
XIV, 9 et seqq.)</note>
          </hi>. Post multiplicem ergo hunc ingentium
mysteriorum sermonem, sequitur respondentium
discipulorum sermo iste: <hi>Nunc ergo scimus quia
nosti omnia, et non habes necesse ut aliquis te interroget;
in hoc credimus quoniam a Deo existi <note>(Joan. XVI,
30 et 31)</note>
          </hi>. Virtutibus in eo Dei, naturam quoque Dei
intellexerunt: neque enim nosse omnia, et cordium
cogitationes scire, missi potius a Deo posset esse,
quam nati. In hoc ergo se credere profitentur quod
a Deo exierit, quia naturae in eo Dei esset potestas.</p>
        </div3>
<div3>
          <head>30.</head>
          <p>
 <hi>Exitionis nomine id apte significant. Exitio illa
nativitatem dicit, non alienationem a Patre.</hi> --Intelligentiam
<pb n="0303D"/>
 autem eorum collaudans Dominus respondit,
non utique quod missus esset, sed quod a
Deo exisset, profectum nativitatis ex incorporali Deo
sub exitionis significatione testatum <note>(V. lib. VI, n.
30)</note>. Nam et ipse nativitatem suam sub exitionis demonstratione
<pb n="0304A"/>
fuerat elocutus, dicens: <hi>Vos me amatis,
et creditis quoniam a Deo exivi, et a Patre veni in hunc
mundum <note>(Ibid. 27 et 28)</note>
          </hi>. A Patre enim in hunc mundum
venerat, quia a Deo exierat. Nam ut nativitatem
suam in exitione significasse intelligeretur,
subjecit se a Patre venisse. Et cum per id a Patre
venerit, quia a Deo exierit; exitio ejus a Deo absoluta
nativitas est, quam paterni nominis est confessio
consecuta. Intelligentibus itaque Apostolis hoc exitionis
sacramentum, haec locutus est: <hi>Modo creditis.
Ecce venit hora, et nunc venit, ut dispergatur
unusquisque in sua, et me solum relinquatis: sed
non sum solus, quoniam Pater mecum est <note>(Ibid. 32 et
33)</note>
          </hi>. Ut exitionem illam, non alienationem a Deo patre
doceret esse, sed nativitatem naturam in se Dei
<pb n="0304B"/>
patris nascendo retinentem; subjecit non se solum
esse, sed Patrem secum esse, virtute utique atque
unitate naturae: cum secum Pater in se manens esset,
in loquente se atque operante et operans et loquens.
Deinde ut causam totius hujus sui sermonis
ostenderet, adjecit: <hi>Haec locutus sum vobis, ut in me
pacem habeatis. In hoc autem saeculo tribulationem habebitis:
sed animaequi estote, quia vici ego</hi> <emph>281</emph> <hi>mundum 
 <note>(Ibid. 33)</note>
          </hi>. Locutus ergo ista est, ut pacifici
in eo manerent, neque dissensionum studio super
fidei disceptationibus dissiderent; cum qui solus re
linqueretur, non solus esset; et qui a Deo exisset,
eum a quo exisset Deum in se haberet: deinde in
saeculo vexati, patientes promissionum ejus essent,
qui mundum a Deo exeundo et Deum secum habendo
<pb n="0304C"/>
vicisset.</p>
        </div3>
<div3>
          <head>31.</head>
          <p>
 <hi>Filium infirmum non probat gloriae petitio, non
potestatis acceptio. Potestas omnis Filio est congenita.</hi> 
--Postremo totius mysterii fidem locuturus, elevatis
in coelum oculis ait: <hi>Pater, venit hora, honorifica
filium tuum, ut filius tuus honorificet te. Sicut dedisti
illi potestatem omnis carnis, ut omne quod dedisti
illi, det ei vitam aeternam <note>(Joan. XVII, 1 et 2)</note>
          </hi>. Anne
tibi infirmus videtur, cum honorificari se rogat? Sit
plane infirmus, nisi honorificari se idcirco postulat,
ut ipse honorificet honorantem. De honore accipiendo
et reddendo, libro alio <note>(Lib. III, n. 12)</note> tractavimus,
et eadem revolvere admodum otiosum est. Certe
non ambigitur gloriam idcirco posci, ut glorificetur
impertiens. Sed forte in eo imbecillus est, quod potestatem
omnis carnis accepit. Sit quoque acceptio
<pb n="0304D"/>
potestatis imbecilla, nisi potens est illis, quos accepit,
vitae tribuere aeternitatem. Sed in eo ipso quoque,
quod accepit, naturae aliqua infirmitas arguitur.
Sit plane acceptio infirmitas, nisi Christus ex nativitate
potius, quam ex innascibilitate Deus verus est.
<pb n="0305A"/>
Quod si acceptio potestatis, sola est significatio nativitatis,
in qua accepit id quod est; non est infirmitati
datio deputanda, quae totum hoc nascentem
consummat esse quod Deus est. Cum enim innascibilis
Deus ad perfectam divinae beatitudinis nativitatem
unigenito Deo auctor sit, auctorem nativitatis
esse sacramentum paternum est. Caeterum non
habet contumeliam, quae se auctoris sui esse
imaginem genuina nativitate consummat. Dedisse
enim potestatem omnis carnis, et ad id dedisse ut
det ei vitam aeternam, habet et in dante quod pater
est, et in accipiente quod Deus est: cum et in eo
significetur Pater esse, quod dederit; et in eo Filius
Deus maneat, quod vitae aeternae dandae sumpserit potestatem.
Naturalis igitur filio Dei et congenita omnis
<pb n="0305B"/>
potestas est: quae cum data sit, non alienat eum
per id ab auctore quia data est; cum quod sit auctoris,
hoc datum sit, dare scilicet vitam aeternam, et
corruptionem <emph>282</emph> in incorruptionem mutare. Dedit
itaque Pater omnia, et accepit Filius omnia: neque
ambiguum est, cum dixerit: <hi>Omnia quae Patris
sunt, mea sunt <note>(Joan. XVI, 15)</note>
          </hi>. Et hic quidem non
creationum species, neque elementorum diversas
substitutiones praesens sermo significat <note>(V. infra n.
72)</note>: sed beatae atque absolutae divinitatis nobis gloriam
pandens, Deum in his ostendit intelligendum
esse quae sua sunt, in virtute, in aeternitate, in providentia,
in potestate: non quod haec Deus ita habeat,
tamquam aliud quid extra ista esse credendus
sit: sed quod in his ad aliquantulam sensus
<pb n="0305C"/>
nostri opinionem significatus sit ipse quae habeat.
Unigenitus igitur in his se docens substitisse quae
Patris sunt, cum ex se sumpturum esse sanctum
Spiritum dixisset, adjecit: <hi>Omnia quae Patris sunt,
mea sunt; propterea dixi, de meo accipiet <note>(Ibid.)</note>
          </hi>. Omnia
quae Patris sunt, sua sunt, tradita utique et
accepta. Sed data non infirmant divinitatem, quae
in his eum constituunt esse quibus Pater est.</p>
        </div3>
<div3>
          <head>32.</head>
          <p>
 <hi>Inseparabilis est a Patre.</hi> --His igitur nunc gradibus praemissae de se intelligentiae usus est, ut
cum se a Deo exisse docuisset, secumque esse Patrem
professus esset, seque mundum vicisse testatus
esset <note>(Joan. XVI, 28, 32, 33)</note>, et honorandus a Patre
Patrem esset honoraturus, et accepta potestate in
danda universae carni vitae aeternitate esset usurus,
<pb n="0306A"/>
tum postremo omnia haec tali absolutione concluderet: <hi>Haec est autem vita aeterna, ut sciant te solum verum
Deum, et quem misisti Jesum Christum 
 <note>(Ibid. XVII, 1-3)</note>
          </hi>.
Vitae aeternae fidem vel loqui, haeretice, disce, vel
credere. Et separa a Deo Christum, si potes, a Patre
Filium, a Deo vero super omnia Deum, a solo unum <note>(unus enim Dominus est Jesus Christus, I Cor. VIII,
6)</note>;
si vita aeterna est in Deum solum verum credidisse
 sine Christo. Si vero separato Christo a
solo Deo vero, in confessione solius Dei veri vita
aeterna non capitur; non intelligo quomodo nobis a
Deo vero separandus ad fidem sit, qui non sit separabilis
ad salutem.</p>
        </div3>
<div3>
          <head>33.</head>
          <p>
 <hi>Objecto loco Christus innuitur verus Deus.</hi> --Quamquam igitur sciam morosas difficilium quaestionum
<pb n="0306B"/>
absolutiones legentium desideriis graves esse;
tamen dilata ad modicum totius veritatis demonstratione,
indulgeri mihi existimo non sine aliquo
fidei profectu, his ipsis dictis evangelicis tecum, haeretice,
luctanti. Audis professionem Domini <emph>283</emph> 
dicentis: <hi>Haec est autem vita aeterna, ut sciant te solum
verum Deum, et quem misisti Jesum Christum.</hi> Quaero,
quid sit quod sensum moveat, ne verus Deus Christus
sit? Non enim tibi nunc quid de Christo crederes,
significatio aliqua alia subjecta demonstrat.
Non habes quidquam praeter quam <hi>Jesum Christum;</hi> 
non filium hominis, ut de se solet dicere; non filium
Dei, ut profiteri ei de se usitatum est; non descendentem
panem vivum de coelis, quod cum multorum
scandalo de se frequentat <note>(Joan. VI, 61)</note>. Sed
<pb n="0306C"/>
dicens: <hi>te solum verum Deum, et quem misisti Jesum
Christum <note>(Joan. XVII, 3)</note>
          </hi>, omnem praenominum et
cognominum suorum, vel naturalium, vel assumptorum
consuetudinem praetermisit: ut cum confitendus
solus verus Deus et Christus Jesus aeternitatem
praestarent, sine dubio in ea Jesus Christus esset
significatione, qua Deus est.</p>
        </div3>
<div3>
          <head>34.</head>
          <p>
 <hi>Nec repugnat quod Pater dicatur solus verus.</hi> 
--Sed forte quod ait <hi>te solum,</hi> communionem
atque unitatem suam a Deo separat. Separet sane,
si non ad id quod ait, <hi>te solum verum Deum,</hi> continuo
subjecit, <hi>et quem misisti Jesum Christum.</hi> Et
sensum audientis interrogo, quid credendus sit Jesus
Christus; cum ad id, quod Pater solus Deus verus
credendus sit, credendus et Christus sit? Sed solus
<pb n="0307A"/>
forte Pater Deus verus Christo non relinquit ut
Deus sit. Non relinquat sane, si unus Deus
pater Christo, ut unus sit Dominus, non reliquit <note>(I Cor. VIII, 6)</note>.
Quod si unus Deus pater Christo
non adimit ut unus sit Dominus, ita solus Deus
pater verus Christo Jesu non aufert ut Deus verus
sit: cum ad vitae aeternae meritum hoc proficiat, ut
cum credatur solus verus Deus, credatur et Christus.</p>
        </div3>
<div3>
          <head>35.</head>
          <p>
 <hi>Nec locus est, ut Christus aliud a Deo credatur.</hi> 
--Quid nunc, rogo, stultitiae tuae sensu Christo
deputas, haeretice, ut esse credatur; et Christo,
qui vitam aeternam tribuit, qui honorificandus a Patre
Patrem honorificavit, qui mundum vicit, qui
solus relinquendus non solus est, sed secum habet
<pb n="0307B"/>
Patrem, qui a Deo exivit atque a Patre venit? Quid
ei in tantis Dei virtutibus nato naturae ac veritatis
imperties? Solum enim verum Deum patrem inutiliter <emph>284</emph> 
 credimus, nisi credamus et quem misit
Jesum Christum. Quid haeres? quid Christus
confitendus sit doce. Nam qui quae scripta sunt negas,
quid restat, nisi ut quae non scripta sunt credas?
O infelix voluntas, et veritati obnitens falsitas!
Cum in fide et confessione veri Dei patris
Christus unitus est, rogo qua fide verus Deus negatus
creatura esse dicetur, cum fides nulla sit in
solum verum Deum credidisse sine Christo? Sed
angustum te, haeretice, et divini Spiritus incapacem,
coelestium dictorum non adit sensus: et vipereo
inspiratus errore, Christum verum Deum nescis in
<pb n="0307C"/>
fide solius veri Dei ad vitae aeternitatem confitendum.</p>
        </div3>
<div3>
          <head>36.</head>
          <p>
 <hi>Eo quod solus Deus verus Pater, verus etiam
Deus est Christus. Aliud eum dicere Patri est injuriosum.</hi> 
--Sed Ecclesiae fides solum verum Deum patrem
confessa, confitetur et Christum. Neque verum
Christum Deum confitendo, non et solum verum
Deum patrem confitetur: neque rursum solum verum
<pb n="0308A"/>
Deum patrem confessa, non confitetur et Christum.
Per id enim Christum confessa Deum verum est,
quod solum verum Deum confessa sit Patrem. Ita
quod solus Deus pater Deus verus est, Deum verum
esse confirmat et Christum. Non enim unigenito
Deo naturae demutationem naturalis nativitas intulit:
 nec qui ex subsistente Deo secundum divinae
generationis naturam Deus subsistit, ab eo,
qui solus verus Deus est, separabilis est veritate
naturae. Tenuit autem natura veritatis suae ordinem,
 ut nativitatis veritatem veritas naturalis inveheret,
nec alterius ex se generis Deum Deus unus
 efferret. Atque ita sacramentum Dei nec in solitudine,
nec in diversitate consistit: cum neque alter
Deus deputetur, qui ex Deo cum naturae suae proprietate
<pb n="0308B"/>
substiterit; neque in unione maneat, quem
patrem nativitatis veritas doceat confitendum. Non
deseruit igitur natus Deus naturae suae proprietatem:
et naturali in eo virtute est, cujus in se tenet naturali
nativitate naturam. Non enim in eo Deus aut
demutatus, aut degener est; cum si quod vitium
nativitas intulisset, ei potius naturae contumeliam,
per quam nativitas subsistebat, inveheret, dum
quod ex se est desineret <emph>285</emph> esse quod suum est:
atque ita non eum demutatio corrumperet,
qui in substantiam novam nativitate substiterat;
sed eum, qui in nativitate filii impotens naturae suae
tenere constantiam, externum aliquid a se alienumque
genuisset.</p>
        </div3>
<div3>
          <head>37.</head>
          <p>
 <hi>Unitas Patris et Filii non humano more cogitanda.
<pb n="0308C"/>
Filii nativitas.</hi> --Non est autem, ut saepe
jam commemoravimus, in unitate Dei patris et Dei
filii humanarum vitium opinionum: ut sit vel extensio,
vel series, vel fluxus; ut aut rivum fons effundat
ab origine, aut ramum arbor teneat in caudice,
aut calorem ignis emittat in spatium. Haec enim ab
se inseparabili protensione manent potius detenta,
quam sibi sunt: dum et calor in igne est, et
<pb n="0309A"/>
in arbore ramus est, et rivus in fonte est. Et haec
ipsa res sola sibi est potius, quam res ex re substituta
est: quia non aliud arbor quam ramus, neque
ignis quam calor, neque fons possit esse quam
rivus. At vero unigenitus Deus ex perfecta atque
inenarrabili nativitate subsistens Deus est, et vera
progenies innascibilis Dei est, et incorporalis naturae
generatio incorporalis, et Deus vivus et verus a
vivente Deo vero, et inseparabilis a Deo naturae Deus:
dum <emph>286</emph> subsistens nativitas non alterius naturae
Deum perfecit, neque generatio, quae substantiam
provehebat, substantiae naturam demutavit in genere.</p>
        </div3>
<div3>
          <head>38.</head>
          <p>
 <hi>Unitas paternae naturae Christo ut homini negata.
Per gloriam ei redditur.</hi> --Sed dispensatione assumptae
<pb n="0309B"/>
carnis, et per exinanientis se ex Dei forma
obedientiam, naturae sibi novitatem Christus
homo natus intulerat, non virtutis naturaeque
damno, sed habitus demutatione. Exinaniens se igitur
<pb n="0310A"/>
ex Dei forma, servi formam natus acceperat: sed
hanc carnis assumptionem ea, cum qua sibi naturalis
unitas erat, Patris natura non senserat: et novitas
temporalis, licet maneret in virtute naturae,
 amiserat tamen, cum forma Dei, naturae
Dei secundum assumptum hominem unitatem. Sed
summa dispensationis haec erat, ut totus nunc
Filius, homo scilicet et Deus, per indulgentiam paternae
voluntatis, unitati paternae naturae inesset: et
qui manebat in virtute naturae, maneret quoque in
genere naturae. Id enim homini acquirebatur, ut
Deus esset. Sed manere in Dei unitate assumptus
homo nullo modo poterat, nisi per unitatem Dei in
unitatem Dei naturalis evaderet: ut per <emph>287</emph> 
hoc, quod in natura Dei erat Deus Verbum, Verbum
<pb n="0310B"/>
quoque caro factum rursum in natura Dei inesset:
atque ita homo Jesus Christus maneret in gloria Dei
patris, si in Verbi gloriam caro esset unita: rediretque
tunc in naturae paternae etiam secundum hominem
<pb n="0311A"/>
unitatem Verbum caro factum, cum gloriam
Verbi caro assumpta tenuisset. Reddenda igitur apud
se ipsum Patri erat unitas sua, ut naturae suae
nativitas in se rursum glorificanda resideret: quia
dispensationis novitas offensionem unitatis intulerat; et
unitas ut perfecta antea fuerat, nulla esse nunc poterat,
nisi glorificata apud se fuisset carnis assumptio.</p>
        </div3>
<div3>
          <head>39.</head>
          <p>
 <hi>Gloria Patris gloria Filii, idque sonat</hi> apud te. <hi>Haec homini assumpto non concessa, peracta dispensatione
rogatur.</hi> 
--Et idcirco tanto antea praeparato ad
fidei hujus intelligentiam sensu, cum dixisset: <hi>Haec
est autem vita aeterna, ut cognoscant te solum verum Deum,
et quem misisti Jesum Christum <note>(Joan. XVII, 3)</note>
          </hi>; subjecit
secundum dispensationis suae obedientiam, <hi>Ego te glorificavi
super terram, opus consummavi, quod dedisti
<pb n="0311B"/>
mihi ut facerem <note>(Ibid. 4)</note>
          </hi>. Post quae, ut meritum obedientiae
et sacramentum totius dispensationis intelligeremus,
adjecit, <hi>Et nunc glorifica me tu Pater apud
temetipsum gloria quam habebam, antequam saeculum
esset, apud te <note>(Ibid. 5)</note>
          </hi>. Qui manere Christum in natura
Dei denegat, et inseparabilem esse atque indifferentem
a solo Deo vero non credit; respondeat quae
hujus petitionis sit ratio, <hi>Et nunc glorifica me tu Pater
apud temetipsum.</hi> Quid enim causae est, ut eum Pater
glorificet apud semetipsum? aut quae verbi hujus significatio
est? quive significationis effectus est? Pater
namque non eget gloria, nec se exinanierat de forma
gloriae suae. Quomodo autem apud semetipsum
glorificaturus est Filium, et ea gloria quam habuit
apud eum ante mundi constitutionem? Sed apud
<pb n="0311C"/>
eum habere qui sensus est? Non enim ait gloriam,
quam habebam antequam saeculum esset, cum
essem apud te; sed gloriam, quam habebam apud
te. Esse enim apud te, consistentem significat: habere
autem apud te, naturae sacramentum docet. <hi>Glorifica</hi> 
 vero <hi>me apud te,</hi> non idem est quod
glorifica me. Non enim semetipsum glorificari tantum <emph>288</emph> 
 ita, ut sibi aliquid sit proprium gloriae,
rogat: sed apud semetipsum Patrem glorificari se ab
eo precatur. Ut enim in unitate sua maneret ut manserat,
glorificaturus eum apud se Pater erat; quia
gloriae suae unitas per obedientiam dispensationis
<pb n="0312A"/>
excesserat: scilicet ut in ea natura per glorificationem
rursus esset, in qua sacramento erat divinae
nativitatis unitus, essetque Patri apud semetipsum
glorificatus: ut quod apud eum ante habebat
maneret, neque alienaret ab eo formae Dei naturam,
formae servilis assumptio; sed apud semetipsum
glorificaret formam servi, ut maneret esse
Dei forma: quia qui in Dei forma manserat, idem
erat in servi forma. Et cum servi forma glorificanda
esset in Dei forma, apud eum ipsum glorificanda erat,
in cujus forma formae servilis erat habitus honorandus.</p>
        </div3>
<div3>
          <head>40.</head>
          <p>
 <hi>Verba Dei qualia. Gloriam carni non Verbo quaesivit
Christus.</hi> --Non nova vero haec, neque nunc
primum evangelicis doctrinis consignata vox Domini
est: et hoc ipsum glorificandi Filii apud semetipsum
<pb n="0312B"/>
Dei patris sacramentum pulcherrima illa
spei suae gratulatione testatus est tum, cum Juda ad
proditionem exeunte, gaudio consummandae suae
dispensationis clatus haec dixit: <hi>Nunc honorificatus
est filius hominis, et Deus honorificatus est in eo. Si
Deus honorificatus est in eo, et Deus honorificavit
eum in se, et Deus protinus honorificavit eum <note>(Joan.
XIII, 31, 32)</note>
          </hi>. Quid limosi corporis graves animae, et
sordente peccatis conscientia foetidae coenosaeque
 mentes usque ad judicium divinae de se professionis
inflamur? et arbitros nos naturae coelestis ( <hi>id est,</hi> divinae)
deputantes, impiis ad Deum calumniae nostrae
disputationibus rebellamus? Quanta potuit enim
Dominus verborum simplicitate evangelicam fidem
locutus est: et in tantum ad intelligentiam nostram
<pb n="0312C"/>
sermones aptavit, in quantum naturae nostrae ferret
infirmitas; non tamen ut aliquid minus dignum naturae
suae majestate loqueretur. Et primam quidem
dicti sui significationem non ambiguam existimo,
cum ait: <hi>Nunc honorificatus est filius hominis.</hi> Gloria
enim omnis non Verbo, sed carni acquirebatur: id
est, non nativitati <emph>289</emph> Dei, sed nati hominis dispensationi.
Hoc vero quod sequitur, quid significet
interrogo, <hi>Et Deus honorificatus est in eo.</hi> Honorificatum
enim in eo Deum audio: et quid istud sit secundum
intelligentiam tuam, haeretice, ignoro. Deus
in eo honorificatus est, in filio utique hominis: et
<pb n="0313A"/>
quaero an filius hominis idem sit et filius Dei. Et
cum non alius sit filius hominis, neque alius filius
Dei (Verbum enim caro factum est); et cum
qui Filius Dei est, ipse et hominis sit filius; requiro
quis in hoc filio hominis, qui et filius Dei est, glorificatus
sit Deus.</p>
        </div3>
<div3>
          <head>41.</head>
          <p>
 <hi>Quam mutua Patris et Filii gloria. Glorificari in
filio hominis Deum quid. Glorificatum in filio hominis
Deum qui Deus glorificet in se.</hi> --Quia in filio hominis,
qui et filius Dei est, glorificatus Deus est, videamus
quid sit hoc, quod tertium subditur: <hi>Si Deus
glorificatus est in eo, et Deus glorificavit eum in se.</hi> 
Quod istud, rogo, sacramenti mysterium est? Deus
in filio hominis glorificato glorificatum Deum glorificat
in sese. In filio hominis Dei gloria est, et gloria
<pb n="0313B"/>
Dei in gloria filii hominis. Deus glorificat in sese.
Homo utique non per se glorificatur. Neque rursum
qui in homine glorificatur Deus, licet gloriam accipiat,
non tamen aliud ipse quam Deus est. At vero
cum, glorificato filio hominis, glorificans Deum Deus
glorificet in sese; invenio naturae gloriam in gloriam
naturae naturam glorificantis assumi. Non enim
se Deus glorificat: sed glorificatum in homine Deum
glorificat in sese. Quod autem glorificat in sese,
licet non se glorificet, tamen in naturae suae gloriam
naturam glorificans assumit. Et cum glorificans
Deum Deus, quia glorificatus in homine sit, glorificet
in sese; eum quem glorificavit Deum in se
inesse demonstrat, cum eum glorificet in sese. Affer
nunc quisquis es, haeretice, flexuosae <emph>290</emph> doctrinae
<pb n="0313C"/>
tuae inevolubiles quaestiones: quae cum se nodis suis
<pb n="0314A"/>
illigent, in nullo tamen agmine haerendi molestiam
continebunt. Filius enim hominis glorificatur, et
glorificatur in eo Deus: et Deus glorificatum eum in
homine glorificavit in sese. Non enim idipsum est
glorificari filium hominis, quod et glorificari in filio
hominis Deum, vel glorificare in sese glorificatum
in homine Deum. Loquere hoc secundum impietatis
tuae sensum verbis tuis, quid velis esse glorificari
in filio hominis Deum. Utique aut Christum necesse
est esse qui glorificatur in carne, aut Patrem
qui glorificetur in Christo. Si Christus est; Deus certe
Christus est, qui glorificatur in carne. Si Pater
est, sacramentum unitatis est, cum Pater glorificetur
in Filio. Aut Christum confitendo, Deum etiam invitus
loqueris: aut Patrem Deum intelligendo, naturam
<pb n="0314B"/>
Dei patris non negabis in Christo. Atque haec
de glorificato filio hominis, et glorificato in eodem
Deo dicta sint. De eo vero, quod glorificatum in filio
hominis Deum Deus glorificat in sese, in quo tandem
tibi relictam facultatem exserendae impietatis existimas,
ne secundum naturae veritatem verus Deus
Christus sit? Christum enim Deus natum hominem
glorificat in sese: numquid extra se est, quod glorificat
in sese? Reddit enim in se Christo gloriam,
quam apud se habuit: et cum in formam Dei assumptio
formae servilis assumitur, in se glorificatur
glorificatus in homine Deus, qui ante vacuitatis
dispensationem in sese erat, et per formam servi
et per naturam nativitatis unitus. Nativitas enim non
novae neque alienae naturae Deum fecerat, sed naturalis
<pb n="0314C"/>
filius patri naturali generatione <emph>291</emph> substiterat.
<pb n="0315A"/>
Et cum post nativitatem hominis glorificatus in homine,
in naturae suae rursum gloriam clarescit; in se eum
Deus clarificat, cum in naturae paternae gloriam, ab
ea per dispensationem evacuatus, assumitur.</p>
        </div3>
<div3>
          <head>42.</head>
          <p>
 <hi>Non alia Patris et Filii gloria. Vita non est
Deum nosse sine Christo, qui et Deus verus est.</hi> --Concludit
autem audacissimum impietatis tuae furorem
apostolica fides, ne quo licentia liberae intelligentiae
evageris, cum ait: <hi>Et omnis lingua confitebitur, quia
Dominus Jesus in gloria Dei patris <note>(Philip. II, 11)</note>
          </hi>.
Quem enim in sese Pater glorificavit, in ejus gloria
confitendus est. Et qui in Patris gloria confitendus
est, et quem in se Pater glorificavit, in his sine
dubio intelligendus est esse, quibus Pater est; cum
et in se eum glorificaverit, et in gloria ejus sit confitendus.
<pb n="0315B"/>
Non enim hic nunc tantummodo in gloria
Dei est, sed in gloria Dei patris est. Neque glorificavit
gloria exteriore, sed glorificavit in sese.
In eam eum quae sua est gloriam resumendo, et eam
gloriam quam apud eum habuit, eum et apud se glorificat
et in sese. Atque ita inseparabilis a fidei hujus
conjunctione intelligitur etiam sub hominis humilitate,
sic dicens: <hi>Haec est autem vita aeterna, ut cognoscant
te solum verum Deum, et quem misisti Jesum
Christum <note>(Joan. XVII, 3)</note>
          </hi>: cum et sine Christo, solo
Deo patre cognito, vita aeterna non sit, et Christus
glorificatus in Patre sit. Si autem ea demum vita
aeterna est, solum verum Deum nosse, et quem
misit Jesum Christum; non existimetur plane verus
Deus Christus, si vita sit in Deum credidisse sine
<pb n="0315C"/>
Christo. Et quod solus Deus pater Deus verus est;
non pertineat ad Deum Christum, nisi gloria
Christi omnis in solo vero Deo patre est. Si enim in
sese eum glorificat Pater, et solus Pater Deus verus
est, non extra solum verum Deum Christus est: quia
glorificatum in Deum Christum, glorificet Pater verus
Deus solus in sese. Et quod a solo vero glorificatur
in sese, non alienatur a solo vero; quia in se
solo glorificatur a vero.</p>
        </div3>
<div3>
          <head>43.</head>
          <p>
 <hi>Objectum III contra Filii deitatem.</hi> --Sed
forte piae huic fidei nostrae, impiae perfidiae tuae occurrat
assertio; ut aliena <emph>292</emph> ab intelligentia Dei
<pb n="0316A"/>
veri sit haec necessitatis confessio: <hi>Amen, amen dico
vobis, non potest Filius ab se facere quidquam, nisi
quod viderit Patrem facientem <note>(Joan. V, 19)</note>
          </hi>. Nisi duplicem
responsionem duplex Judaeorum indignatio
 exigit; sit haec plane infirmitatis professio, nihil
ab se facere Filium posse, nisi quod viderit Patrem
facientem. Quod si Judaeis et violati sabbati reatum
objicientibus, et aequalitatem in Christo Dei per
professum sibi Deum patrem non ferentibus, sub
eodem dicto ad utrumque responsum est; putasne
per confessionem responsionis posse dictorum oculi
veritatem? Et quamquam in alio libello <note>(Lib. VII, n.
7)</note> tractatus hic a nobis locus fuerit: tamen quia
non modo non obest, sed etiam ad religionem proficit,
fidem retractari, eumdem ipsum, quia causa
<pb n="0316B"/>
postulat, revolvamus.</p>
        </div3>
<div3>
          <head>44.</head>
          <p>
 <hi>Sabbati violati crimen. Qui amoveatur. Non
aliud Patris ac Filii opus. Crimen alterum ob praesumptam
Dei aequalitatem.</hi> --Hinc autem primum responsionis
necessitas orta est: <hi>Et propter hoc persequebantur
Judaei Jesum, et quaerebant eum interficere,
quoniam haec faciebat sabbato <note>(Joan. V, 16)</note>
          </hi>. Ira itaque
eorum usque ad cupiditatem interficiendi cum
accendebatur, propter opera sabbato gesta. Sed
et videamus quid Dominus responderit: <hi>Pater meus
usque modo operatur, et ego operor <note>(Ibid. 17)</note>
          </hi>. Quod
rogo istud opus Patris est, haeretice, demonstra. Per
Filium enim et in Filio omnia sunt, et visibilia et invisibilia.
Et tu, qui ultra Evangelia sapis, necesse est
ut aliis aliquibus arcanorum doctrinis cognitionem
<pb n="0316C"/>
paterni operis adeptus sis, ut operantem nobis
Patrem ostendas. Quod si Pater operatur in
Filio, secundum quod ipse ait: <hi>Verba, quae ego loquor
vobis, non ego loquor; sed Pater, qui in me
manet, ipse facit opera sua <note>(Joan. XIV, 10)</note>
          </hi>. Videsne
quid hoc sit: <hi>Pater meus usque modo operatur?</hi> Hoc
enim ideo ait, ut paternae in se naturae intelligeretur
potestas, in sabbati opere potestatis suae usa
natura. Cum enim in se operetur operante Pater,
ipse necesse est Patre operante operetur: atque ideo
ait: <hi>Pater meus usque modo operatur <note>(Joan. V, 17)</note>
          </hi>, ut
ipsum illud hoc praesens dictorum atque gestorum
<pb n="0317A"/>
per se opus, paternae in se naturae <emph>293</emph> existimaretur
operatio. Id enim, quod <hi>usque modo operatur,</hi> unum atque
idem dicti temporisque momentum est; ut non
aliud aliquod opus esse Patris, quam suum hoc quod
agit, crederetur: cum per id, quod usque modo Pater
operatur, haec ipsa esset Patris sub eodem tempore
sermonis operatio. Ac ne fides, intra cognitionem
tantum Patris relicta, a vitae aeternae spe abesset;
continuo subjecit: <hi>Et ego operor:</hi> ut hoc ipsum,
quod modo operatur Pater, operetur et Filius.
Ac sic perfectam fidem docuit, cum id, quod modo
est, ejusdem temporis opus sit; et id, quod operatur
Pater operatur et Filius, extra singularis sit unionem.
Sed geminatus est audientium dolor: id enim
sequitur: <hi>Propter hoc magis quaerebant eum Judaei
<pb n="0317B"/>
interficere, quoniam non solum solvebat sabbatum, sed
et quod patrem suum proprium dicebat Deum, aequalem
se faciens Deo <note>(Ibid. 18)</note>
          </hi>. Et hic rursum admonebo,
et Evangelistae judicio, et communi humani generis
assensu, filium in paternae naturae aequalitate esse:
aequalitatem autem non nisi ex eadem esse natura;
quia nativitas non habeat aliunde quod maneat, et
omnis generatio a generante se non sit aliena; dum
ad id quod manet, subsistit ex eodem. Huic igitur
duplicatae indignationi videamus quid Dominus
responderit: <hi>Amen, amen dico vobis, non potest Filius
ab se facere quidquam, nisi quod viderit Patrem facientem.
Quaecumque enim ille facit, eadem et Filius
similiter facit <note>(Joan. V, 19)</note>
          </hi>.</p>
        </div3>
<div3>
          <head>45.</head>
          <p>
 <hi>Responsio ad sabbati violati crimen. Illud</hi> 
<pb n="0317C"/>
non potest <hi>auctoritatem ostendit, non infirmitatem.
Quid significet</hi> nisi videat. <hi>Responsio ad alterum crimen.</hi> 
--Nisi dicta propositioni propria sunt; vim dictis
praesumptione propriae et infidelis intelligentiae afferimus.
Si autem irarum causis subjecta responsio
est; fides potius nostra loquitur quod docetur, quam
irreligiosa perversitas impietatis suae defendit errorem.
Quaeramus ergo an ad sabbati opus haec
propria responsio sit: <hi>Non potest filius ab se facere
quidquam, nisi quod viderit Patrem facientem. </hi> Ait enim
superius: <hi>Pater meus usque modo operatur, et ego operor <note>(Ibid. 17)</note>
          </hi>.
Si paternae in se naturae auctoritate
quod gerit, gerente Patre agit, qui usque modo operatur
in sabbato; extra crimen operis est Filius, in
quo paternae operationis praefertur auctoritas. Non
<pb n="0317D"/>
enim ad infirmitatem retulit, <hi>non potest,</hi> sed ad auctoritatem; <emph>294</emph> 
 nam ab se non potest,  nisi viderit.
<pb n="0318A"/>
Neque enim praestat vidisse virtutem: et cum non
praestet visus virtutem, naturam non infirmat non
posse sine visu, sed auctoritatem ostendit ex visu. Id
enim quod ait, <hi>nisi videat,</hi> conscientiam significat in
visu, sicuti ad Apostolos ait: <hi>Ecce dico vobis, levate
oculos vestros, et videte regiones, quoniam albae sunt
ad messem <note>(Joan. IV, 35)</note>
          </hi>. Conscientia igitur in se naturae
paternae, quae in se operatur operante, ne violasse
sabbatum Dominus sabbati crederetur, ait: <hi>Non potest filius ab se facere quidquam, nisi quod
viderit Patrem facientem 
 <note>(Joan. V, 19)</note>
          </hi>: ut id quod
operaretur, ex conscientia naturae in se operantis ostenderet,
cum et se sabbato operante, usque modo
Pater operaretur in sabbato. Ad alterius vero indignitatis
 dolorem, consequentis dicti retulit causam:
<pb n="0318B"/> <hi>Quaecumque enim Pater facit, eadem et Filius
facit similiter 
 <note>(Ibid.)</note>
          </hi>. Exprobra infirmitatem Dei
filio, adime quoque naturae aequalitatem, si non
quaecumque facit Pater, eadem et Filius facit similiter,
si discrimen aliquod paternae virtutis atque operationis
admittitur, si, quod aequalitati virtutis
naturaeque proprium est, honoris aequalitas non
postulatur. Ipse enim in continuis ait: <hi>Ut omnes honorificent
Filium, sicut honorificant Patrem. Qui non
honorificat Filium, non honorificat Patrem qui misit
illum <note>(Ibid. 23)</note>
          </hi>. Discerne aequalitatem in honore non
dispari: infirma naturam in eadem operatione virtutis.</p>
        </div3>
<div3>
          <head>46.</head>
          <p>
 <hi>Epilogus.</hi> --Quid responsionis causam ad
contumeliam divinitatis invadis? Ad operationem
<pb n="0318C"/>
sabbati respondit, non se quidquam facere posse,
nisi quod Patrem facientem vidisset: ad demonstrationem
vero aequalitatis, quaecumque Pater faceret,
facere se professus est. Tene ( <hi>supple,</hi> responsum)
quod ad sabbatum pertinet ad opprobrium infirmitatis,
si non quaecumque facit Pater, eadem et Filius
facit similiter. Si autem sunt sine exceptione <hi>quaecumque</hi> 
sunt; in quo tandem infirmitas reperietur,
cum in nullo quae Pater possit non possit et
Filius? Aut in quo tandem per intercessionem infirmitatis
negatur aequalitas, cum unus atque idem honor
postuletur ad utrumque? Quod si eadem est virtus
operandi, et eadem est religio honorandi; <emph>295</emph> non
intelligo in quo tandem naturae infirmis contumelia
relinquatur, cum eadem sit in Patre et in Filio et
<pb n="0318D"/>
virtutis potestas, et honoris aequalitas.</p>
        </div3>
<div3>
          <head>47.</head>
          <p>
 <hi>Quid sit,</hi> Nihil potest Filius facere a se, <hi>alio loco
<pb n="0319A"/>
confirmatur. Meritum.</hi> --Et haec quidem quamvis
cum ipsa rerum absolutione tractata sint; tamen ne
quid in eo quod ait Dominus: <hi>Non potest filius facere
ab se quidquam, nisi quod viderit Patrem facientem <note>(Joan. V, 19)</note>
          </hi>,
ad infirmandae naturae ejus impietatem
proficiat potius, quam ad demonstrandae paternae in
se naturae conscientiam, per quam ex auctoritate
operatus in sabbato est; dicti quoque dominici ad id
pertinentis demonstranda cognitio est, quo ait: <hi>Et a
me facio nihil, sed ut docuit me Pater, haec loquor. Et
qui me misit, mecum est, et non reliquit me solum,
quoniam ego quae sunt ei placita facio semper <note>(Joan. VIII,
28 et 29)</note>
          </hi>. Sentisne quid sit, non posse quidquam facere
Filium, nisi videat Patrem facientem? et quo
sacramento dictum sit, <hi>et a me facio nihil;</hi> et rursum,
<pb n="0319B"/> <hi>Non reliquit me solum, quoniam ego quae sunt ei placita
facio semper 
 <note>(Ibid. 29)</note>
          </hi>? Si enim ideo nihil ab se
facit, quia in se manet Pater; quomodo rursum ideo
se solum Pater non reliquit. quia quae sunt ei placita
facit? Non concordat secundum sensum tuum, haeretice,
dictorum diversitas, ut nihil faciat a se nisi
doctus a manente in se Patre: et rursum idcirco in
se Pater maneat, quia quae ei sunt placita gerit. Si
enim nihil ab se facit propter manentem in se Patrem;
quomodo hinc ut in se Pater maneat meritus
est, quod ea quae ei placeant agit? Non est enim meritum
aliquod, non ab se gerere quae agat. Et
contra, quomodo Patri quae Filius agat placita sunt,
cum ea ipsa agat manens in Filio Pater? In angusto
es, impietas, et te munitissima fidei nostrae pietas
<pb n="0319C"/>
concludit. Agit aliquid Filius, aut non agit: si non agit,
quomodo in his quae agit placet? si autem agit, quomodo
agit in his quae ab se non agit? cum et proprium
sit egisse quae placeant, et sine merito sit non
ab se egisse quae gesserit.</p>
        </div3>
<div3>
          <head>48.</head>
          <p>
 <hi>Filius qui per se, qui non ab se agat.</hi> --Sed naturae,
 qui contradicis, haec unitas est, ut ita per
se agat, ne a se agat; et ita non ab se agat, ut per
se agat. Intellige agentem Filium, et per eum agentem
Patrem. Non ab se agit, cum Pater in eo manere
 monstrandus est. Per se agit, cum secundum
Filii nativitatem agit ipse quae placita sunt. Infirmis
sit non a se agendo, nisi adeo ipse agit, ut quae agit
placeant. Non sit vero in unitate naturae, si non quae
ipse <emph>296</emph> agit, et in quibus placet, non per se agit,
<pb n="0319D"/>
sed manens in eo ad agendum Pater edocet. Ita et
manendo docet Pater, et Filius agendo non ab se
agit, et non ab se agens Filius, cum quae placita sunt
facit, ipse agit. Ac sic unitas naturae retinetur in agendo:
dum et ipse operans non operatur ab se, et ipse ab
se non operatus operatur.</p>
        </div3>
<div3>
          <head>49.</head>
          <p>
 <hi>Ait non se suam, sed Patris facere voluntatem.
Non ob agendi necessitatem, sed ob unitatem.</hi> --Adjunge
quoque huic illud, quod ad opprobrium infirmitatis
usurpas: <hi>Omne quod dat mihi Pater, ad me
venit, et venientem ad me non apello; quia descendi
de coelo non ut faciam voluntatem meam, sed voluntatem
Patris qui me misit <note>(Joan. VI, 37 et 38)</note>
          </hi>. Sed forte
sine voluntatis libertate sit Filius, ut ei naturae infirmitas
imperet necessitatem. Ideo autem necessitati
sit subditus, non voluntati, ut datos sibi venientes a
Patre non apellat. Sed sacramenti unitatem in his
Dominus significans, dum non repellit sibi datos, dum
non suam, sed mittentis se agit voluntatem, post repetitam
hanc eamdem Judaeis murmurantibus vocem,
intelligentiae nostrae sensum confirmat, dicens: <hi>Omnis,
<pb n="0320B"/>
qui audit a Patre et discit, venit ad me, non quod
viderit Patrem quisquam, nisi qui est a Deo, hic vidit
Patrem. Amen, amen dico vobis, qui credit in me, habet
vitam aeternam <note>(Ibid. 45 et seqq.)</note>
          </hi>. Et quaero primum,
ubi auditus sit Pater, ubi docuerit audientes. Sed
Patrem nemo vidit, nisi qui a Deo est. Et quomodo
eum quisquam audierit, quem nemo vidit? Audiens
ergo a Patre, ad Filium venit. Et cum Filius auditur
et docet, naturae in eo paternae proprietas
et auditae et docentis ostenditur: ut hoc, quod docet
Filius et auditur, paternae doctrinae intelligatur auditio.
Nam cum nemo viderit Patrem, et ad Filium
veniens, a Patre audiat atque discat ut veniat: admonemur
intelligere quid sit et in loquente Filio Patrem
docere, et in conspecto Filio Patrem, qui a nemine
<pb n="0320C"/>
sit visus, audiri; quia naturae paternae proprietatem
nativitas Filii in se perfecta contineat. Volens igitur
unigenitus Deus auctoritatem paternam, salva in se
naturae unitate, testari, et datos sibi a Patre non apellit,
et voluntatem non suam, sed ejus qui se misit,
efficit, non quod non velit, quae agit, aut quod non
ipse audiatur qui docet: sed ut et cum qui se mittat,
et se qui missus est, sub proprietate naturae indifferentis
ostenderet: cum quae vult, agit, et loquitur,
ea et voluntatem et opera et dicta Patris esse significet. <emph>297</emph>
</p>
        </div3>
<div3>
          <head>50.</head>
          <p>
 <hi>Christo libera voluntas. Nec a Patris voluntate
dissidens.</hi> --Quod autem sit liberae voluntatis, non
ambigue ostendit cum ait: <hi>Sicut enim Pater suscitat
mortuos et vivificat, sic et Filius quos vult vivificat</hi> 
<pb n="0320D"/> <note>(Joan. V, 21)</note>.
Cum aequalis in Patre et Filio et virtutis
potestas et honoris dignitas manifestatur, ibi et
libertas voluntatis ostenditur: cum autem unitas
demonstratur, ibi paternae voluntatis significatur affectio.
Quae enim vult Pater, ea Filius facit. Facere
autem plus est, quam voluntati obedire: quia obedire
<pb n="0321A"/>
voluntati, habet exterioris necessitatem; facere
voluntatem, proprium est unitati, cum factum
sit voluntatis. Et cum Filius voluntatem Patris facit,
docet per naturae indifferentiam, naturalem sibi voluntatem
esse cum Patre: cum voluntas ejus sit omne
quod faciat. Vult plane Filius omnia quae Pater vult,
nec naturalis dissentit voluntas. Namque cum haec
voluntas Patris sit, quam ostendit dicens: <hi>Haec est
enim voluntas patris mei, ut omnis qui videt Filium,
et credit in eum, habeat vitam aeternam, et suscitem
eum in novissima die <note>(Joan. VI, 39)</note>
          </hi>: audi nunc an Filii
a Patre dissentiens sit voluntas, cum ait: <hi>Pater,
quos mihi dedisti, volo ut ubi ego sum, et illi sint mecum <note>(Joan. XVII, 24)</note>
          </hi>.
Non ergo ambigitur Filium velle.
Nam cum Pater velit credentes in Filio vitam aeternam
<pb n="0321B"/>
habere, Filius vult illic ubi ipse sit esse credentes.
Nisi forte cohabitare Christo non sit aeternitas
(vita aeterna): aut non perfecta et beata in se
credentibus tribuat Christus, haec dicens: <hi>Nemo novit
Filium, nisi Pater, neque Patrem quis novit, nisi
Filius, et cui voluerit Filius revelare <note>(Matth. XI, 25)</note>
          </hi>.
Anne non in libertate est voluntatis volens nobis secreti
illius paterni tribuere conscientiam? Et adeo
voluntas ei libera est, ut cognitionem sui atque Patris
quibus voluerit impertiat? Atque ita inter Patrem
et Filium et nativitatis et <emph>298</emph> unitatis demonstrata
natura est: cum sic liber in voluntate sit Filius, ut
quod volens agit, factum paternae sit voluntatis.</p>
        </div3>
<div3>
          <head>51.</head>
          <p>
 <hi>Spes sine fide nulla. Qui Pater et Filius in sese.
Pater ut auctor, major Filio, qui et minor ut homo.
<pb n="0321C"/>
In Christo mansit natura Dei forma exinanita.</hi> --Nesciens
plane dispensationem fidei, extra intelligentiam
<pb n="0322A"/>
sacramentorum est: et doctrinam Evangelii non
adeptus, ab spe Evangelii peregrinatur. Credendus
est Pater in Filio, et Filius in Patre, per naturae
unitatem, per virtutis potestatem, per honoris
aequalitatem, per nativitatis generationem. Sed contraria
forte huic nostrae professioni est Domini testatio,
cum ait: <hi>Pater major me est <note>(Joan. XIV, 28)</note>
          </hi>.
Hocne, haeretice, impietatis tuae telum est? haec furoris
tui arma sunt? Exciditne tibi Ecclesiam duos innascibiles
nescire, et duos patres non confiteri? Oblitus
es Mediatoris dispensationem, et in ea partum, cunas,
aetatem, passionem, crucem, mortem? Et renascens
non confessus es (in Symbolo) ex Maria filium
Dei natum? Si in his omnibus Filius manens ait: <hi>Pater
major me est;</hi> ignorandum existimas hanc dispensationem
<pb n="0322B"/>
salutis tuae exinanitionem formae Dei esse?
et Patrem extra hanc humanarum passionum assumptionem,
in illa incontaminatae naturae suae beata
aeternitate sine carnis nostrae susceptione mansisse?
Nos enim unigenitum Deum in forma Dei manentem
 in natura Dei mansisse profitemur, neque unitatem
formae servilis in naturam divinae unitatis statim
refundimus: neque rursum corporali insinuatione
Patrem in Filio praedicamus, sed ex eo ejusdem generis
 genitam naturam naturaliter in se gignentem
se habuisse naturam: quae in forma naturae
se gignentis manens, formam naturae atque infirmitatis
corporalis acceperit. Erat enim naturae proprietas:
sed Dei forma jam non erat, quia per
ejus exinanitionem servi erat forma suscepta. Neque
<pb n="0322C"/> <emph>299</emph> 
 enim defecerat natura, ne esset: sed in se humilitatem
 terrenae nativitatis manens sibi Dei natura 
<pb n="0323A"/>
susceperat, generis sui potestatem in habitu assumptae
humilitatis exercens. Et ex Deo Deus natus,
 in forma servi homo repertus, Deum se virtutibus
agens, neque Deus non erat, quem gestis suis
docebat; neque homo, in cujus habitu repertus est,
non manebat.</p>
        </div3>
<div3>
          <head>52.</head>
          <p>
 <hi>Pater in Filio visus.</hi> --Et idcirco in hoc eodem
superiore sermone, naturae sibi cum Patre unitatem
contestatus dixerat: <hi>Qui me vidit, vidit et Patrem <note>(Joan. XIV, 9)</note>
          </hi>;
et, <hi>Pater in me, et ego in Patre <note>(Joan. X, 38)</note>
          </hi>.
Quae utique differentiam non habent
 ex aequalitate naturae; cum contemplatio Filii
visum compenset et Patrem, et unus in uno manens
unum non discernat ab uno. Ac ne per corporalem
contemplationem referre ex se paternae contemplationis
<pb n="0323B"/>
visum existimaretur, subjecerat: <hi>Credite mihi,
quoniam ego in Patre, et Pater in me: sin autem, vel
propter opera credite <note>(Joan. XIV, 11 et 12)</note>
          </hi>: ut cum
virtus naturae res esset, et operatio ipsa virtutis sit
potestas; per virtutis potestatem, naturae in se paternae
unitas nosceretur: cum in quantum se
quisquam Deum cognovisset in virtute naturae, in
tantum Deum Patrem cognosceret in potestate naturae:
et cum tantus, quantus est Pater, Filius videndum
in se Patrem praestaret in gestis, indifferens per id
Pater a Filio nosceretur, per intelligentiam indifferentis
pro potestate naturae.</p>
        </div3>
<div3>
          <head>53.</head>
          <p>
 <hi>Cur, et quod salva naturae aequalitate dixit Christus,</hi> 
Pater major me est.--Impleturus itaque unigenitus
Deus carnis dispensationem, et acceptae
<pb n="0323C"/>
formae servilis sacramentum consummaturus, usus
est demonstrandae fidei nostrae professione, dicens: <hi>Audistis quoniam dixi vobis, Vado, et venio ad vos.
 Si diligeretis me, gauderetis quoniam vado ad Patrem;
quia Pater major me est 
 <note>(Joan. XIV, 28)</note>
          </hi>. His
itaque, quae ad naturam divinitatis spectant,
explicitis hoc eodem superiore sermone, numquid
<pb n="0324A"/>
professio haec aufert Filio naturae aequalitatem, quam
nativitas genuina consummat? Aut <emph>300</emph> numquid
unigenito Deo contumelia est Patrem sibi innascibilem
Deum esse; cum ex innascibili Deo nativitas
unigenita in naturam unigenitam subsistat? Non
enim suae originis est Filius, neque nativitatem sibi
non exstans ipse conquisivit ex nullo: sed ex vivente
natura vivens natura exstans, tenet in se naturae
potestatem, professa auctoritate naturae, ut
et honorem testetur, et gratiam sumptae nativitatis in
honore. Et hoc quidem Patri debitum reddens, ut
obedientiam suam mittentis deputet voluntati, non
tamen ut naturae unitatem obedientia humilitatis infirmet;
factus obediens usque ad mortem, non tamen
post mortem non super omne nomen est.
<pb n="0324B"/>
</p>
        </div3>
<div3>
          <head>54. </head>
          <p>
 <hi>Pater ut auctor doni, major: Filius, cui totum
dat quod est, non minor.</hi> --Sed si forte hinc
inaequalis videtur, quia ei post evacuationem formae
Dei donatur hoc nomen, calumnia haec sacramentum
assumptae humilitatis ignorat. Si enim nativitas hominis
naturam novam intulit, et humilitas formam
demutavit sub assumptione servili; nunc donatio
nominis, formae reddit aequalitatem. Quid
enim donatum sit quaere. Si enim hoc donatum,
quod Dei est; naturae hujus donum ignobilitatem divinae
illi non invehit naturae. Denique hoc nunc,
quod donatur ei nomen, etsi habeat doni sacramentum,
non tamen habet in dono nominis nomen
alienum. Donatur enim Jesu, ut ei coelestia et terrestria
et inferna genu flectant, omnisque lingua
<pb n="0324C"/>
confiteatur, quia Dominus Jesus in gloria Dei patris <note>(Philip. II, 10)</note>.
Confessionis ergo hujus honor donatur
ut in gloria Dei Patris sit confitendus. Audis
itaque: <hi>Pater major me est <note>(Joan. XIV, 28)</note>
          </hi>? Scito eum,
de quo ob meritum obedientiae dictum est: <hi>Et donavit
ei nomen quod est super omne nomen <note>(Phil. II, 9)</note>
          </hi>.
Audi rursum: <hi>Ego et Pater unum sumus <note>(Joan. X, 30)</note>
          </hi>;
<pb n="0325A"/> <hi>et, Qui me vidit, vidit et Patrem 
 <note>(Joan. XIV, 9)</note>
          </hi>; et, <hi>Ego in Patre, et Pater in me 
 <note>(Ibid. 11)</note>
          </hi>. Honorem
donatae confessionis intellige, quia Dominus Jesus
 in gloria Dei Patris. Quando igitur illud est, <hi>Pater
major me est?</hi> Nempe tum, cum donatur ei nomen
super <emph>301</emph> omne nomen. At contra quando est, <hi>Ego et Pater unum sumus?</hi> 
 Nempe cum omnis
lingua confiteatur, quia Dominus Jesus in gloria Dei
Patris. Si igitur donantis auctoritate Pater major
est, numquid per doni confessionem minor Filius
est? Major itaque donans est; sed minor jam non
est, cui unum esse donatur. Si non hoc donatur Jesu,
ut confitendus sit in gloria Dei patris; minor Patre
est. Si autem in ea gloria donatur ei esse, qua Pater
est; habes et in donantis auctoritate quia major
<pb n="0325B"/>
est, et in donati confessione quia unum sunt. Major
itaque Pater Filio est: et plane major, qui tantum
donat esse, quantus ipse est; cui innascibilitatis esse
imaginem sacramento nativitatis impertit, quem ex
se in formam suam generat, quem rursum de
forma servi in formam Dei renovat; quem in gloria
sua secundum Spiritum Christum Deum natum,
donat rursum esse in gloria sua secundum
carnem Jesum Christum Deum mortuum. Causam
igitur ostendit, cur si eum diligerent, gauderent
quod ad Patrem vadit, quia Pater major esset.</p>
        </div3>
<div3>
          <head>55.</head>
          <p>
 <hi>Quo sensu Pater dictus sit major, conficitur ex
ante et post dictis.</hi> --Gaudium hoc itaque ex dilectione
docens esse, quia laetaretur dilectio Jesum
esse in Dei Patris gloria confitendum: et gloriae hujus
<pb n="0325C"/>
resumendae meritum continuo subjecit, dicens, <hi>Venit enim princeps hujus mundi, et in me habet
nihil 
 <note>(Joan. XIV, 30)</note>
          </hi>. Nihil in eo princeps hujus
mundi habet: quia ut homo habitu repertus, extra
peccatum carnis manebat in similitudine carnis peccati,
de peccato peccatum in carne condemnans
<pb n="0326A"/> <note>(Rom. VIII, 3)</note>.
Totum autem hoc ad paterni mandati
referens obedientiam, subjecit: <hi>Sed ut sciat
mundus quoniam ego diligo Patrem, et sicut mandatum
mihi dedit Pater, sic facio; surgite, eamus
hinc <note>(Joan. XIV, 31)</note>
          </hi>. Ad consummandum corporeae
passionis sacramentum, per dilectionem efficiendi
mandati paterni, festinat exsurgens: corporeae
tamen assumptionis statim mysterium pandens,
per quam ei tamquam in vite <emph>302</emph> modo palmitis
inessemus, fructum nobis ut palmitibus, nisi ille vitis
esset effectus, utilem non daturis <note>(Joan. XV, 1 et
seqq.)</note>. Atque idcirco manere nos in se per fidem
assumpti corporis monet, ut quia Verbum caro factum
est, naturae carnis suae tamquam viti palmites
inessemus: a corporeae hujus humilitatis assumptione
<pb n="0326B"/>
formam paternae majestatis alienans tum, cum
se ad unitatem palmitum vitem professus, agricolam
Patrem curiosum hujus vitis ostendit, cujus
inutiles atque inferaces palmites desecans deputaret
arsuros. Dicens itaque, <hi>Qui me vidit, vidit et
Patrem;</hi> et, <hi>Verba quae ego loquor, non a me loquor,
sed Pater qui in me manet, ipse facit opera sua <note>(Joan.
XIV, 9 et 10)</note>
          </hi>; et, <hi>Credite mihi, quoniam ego in Patre,
et Pater in me <note>(Ibid. 11)</note>
          </hi>, ut et sacramentum nativitatis
et mysterium assumpti corporis manifestaret,
per continentiam dictorum ad id veniens ait, <hi>Quia
Pater major me est <note>(Ibid. 28)</note>
          </hi>. Et confestim, ut absoluta
dicti ratio subesset, et agricolae et vitis et palmitis
subjecit exemplum, assumptionem per id corporeae
humilitatis ostendens. Et hinc causam eundi
<pb n="0326C"/>
ad Patrem, et dilectionis laetitiam cum ad Patrem
iret, docens esse oportere, quia major se Pater esset:
a quo scilicet esset gloriam resumpturus; apud
quem et in quo glorificandus, non novello honore,
sed pristino; neque alieno, sed quem apud eum habuit.
Si itaque non in ipsum glorificandus est, id
<pb n="0327A"/>
est, ut sit in gloria Dei patris; contumeliam adscribe
naturae: si vero, quod ab eo glorificatur, auctoritas
est; Patrem majorem in glorificandi auctoritate cognosce.</p>
        </div3>
<div3>
          <head>56.</head>
          <p>
 <hi>Qui Pater major, nec Filius minor.</hi> --Quid dispensationem ad impietatem rapis? Quid sacramentum
nostrae salutis invadis ad mortem? Glorificaturus
Filium Pater major est: glorificatus in Patre
Filius minor non est Aut quomodo minor est, qui
in gloria Dei patris est? Aut numquid Pater major
non est? Major itaque Pater est, dum pater est: sed
Filius, dum filius est, <emph>303</emph> minor non est. Nativitas
Filii patrem constituit majorem: minorem
vero Filium esse nativitatis natura non patitur. Major
Pater est, dum gloriam assumpto homini rogatur
<pb n="0327B"/>
ut reddat: Filius minor non est, dum gloriam
resumit apud Patrem. Atque ita et sacramentum
nativitatis, et dispensatio corporationis impletur.
Nam et Pater, dum et pater est et glorificat nunc
filium hominis, major est: et Pater et Filius unum
sunt, dum ex Patre natus Filius, post assumptionem
terreni corporis glorificatur in Patrem.</p>
        </div3>
<div3>
          <head>57.</head>
          <p>
 <hi>Innascibilitatis et nativitatis non alia natura. Filius
natus non coeptus.</hi> --Non habet itaque nativitas
naturae ignobilitatem: quia in forma Dei est, quia
ex Deo nascitur. Et cum differre significatione ipsa
existimetur innascibilitas a nativitate; nativitas tamen
non est extra innascibilitatis naturam, quia non
sumpsit aliunde quod substitit. Nam tametsi non consecuta
sit, ut coinnascibilis effecta sit; accepit tamen
<pb n="0327C"/>
ex innascibili Deo esse quod Deus est. Fides igitur
nostra, etsi initium nativitatis non apprehendens,
unigenitum Deum semper ( <hi>supple,</hi> esse) profitetur;
quia natura non ferat, ut coepisse eum aliquando
confiteatur, cujus nativitas omne initii tempus excedat.
Sed quem semper esse et ante tempora confitetur,
natum tamen intemporali infinitate non ambigit,
eum tamen ex ininitiabilis intelligentiae nativitate
confessa.</p>
        </div3>
<div3>
          <head>58.</head>
          <p>
 <hi>Objicitur contra eum ignoratio diei.</hi> --Sed hoc
<pb n="0328A"/>
haeretici ad naturae contumeliam sumunt, quia dictum
est, <hi>Pater major me est:</hi> vel illud, <hi>De die autem
et hora nemo scit, neque Angeli in coelis, neque Filius,
nisi Pater solus <note>(Marc. XIII, 32)</note>
          </hi>. Ignoratio ergo diei
atque horae objicitur unigenito Deo: ut Deus ex Deo
natus non sit in ea naturae perfectione qua Deus est,
cum nesciendi necessitate dominante, jam vis aliqua
exterior eo potior sit, quae tamquam adversum se
imbecillum in ignorantiae eum infirmitate detineat.
Quin etiam ad hujus nos intelligentiae impietatem
haereticorum furor jure quodam <emph>304</emph> necessariae
confessionis compellit, ut ita credendum sit; quia
et a Domino ita dictum sit, et videri irreligiosissimum
possit, professionis ejus de se protestationem
diversae intelligentiae nostrae opinione corrumpi.
<pb n="0328B"/>
</p>
        </div3>
<div3>
          <head>59. </head>
          <p>
 <hi>Auctor omnium nil potest nescire. Qui quae nec
in se nec per se sint scit, multo magis quae in se et per
se. Dies Domini per ipsum et in ipso constituta est.</hi> --Ac primum ante quam dicti ratio et causa memoretur,
sensu communis judicii sentiendum est,
an credibile esse possit, ut aliquid ex omnibus nesciat,
qui omnibus ad id quod sunt atque erunt auctor est.
Si enim omnia per Christum et in Christo, et ita
per ipsum, ut omnia in ipso sint; id quod neque extra
eum neque non per eum est, quomodo non
etiam in scientia ejus sit, cum plerumque scientia
ejus ea, quae neque in se neque per se sint, per
virtutem naturae non nesciae apprehendat? At
vero quod causam nisi ex eo non sumit, et motum
ad id, quod est eritque, nisi intra se non capit;
<pb n="0328C"/>
quomodo extra ejus naturae scientiam est, per
quam et in qua id quod efficiendum sit continetur?
Cogitationes namque humanas non solum praesenti
motu incitatas, sed etiam instinctu futurae voluntatis
agitandas, Dominus Christus non ignorat, Evangelista
testante: <hi>Sciebat enim Jesus ab initio, qui essent
non credentes et qui esset traditurus eum <note>(Joan. VI,
65)</note>
          </hi>. Naturae ergo ejus virtus, quae cognitionem rerum
non exstantium capit, et quiescentium adhuc
animorum subituras inquietudines non ignorat, id
<pb n="0329A"/>
quod per se intraque se est, nescisse existimabitur?
Et alieni potens, impotens sui est; de quo dictum
meminerimus, <hi>Omnia per ipsum, et in ipso creata sunt,
et ipse est ante omnes (Coloss, I, 16)</hi>; vel illud, <hi>Quia in
ipso complacuit omnem plenitudinem inhabitare, et
per ipsum reconciliari omnia in eum <note>(Ibid., 19)</note>
          </hi>?
Cum igitur omnis in eo sit plenitudo, et omnia per
ipsum et in ipso reconcilientur, et dies illa reconciliationis
nostrae exspectatio sit: hanc ille diem ignorat,
cujus et in se tempus est, et per sacramentum
 ejus est? Etenim adventus sui dies ista est, de
qua Apostolus ait, <hi>Cum autem</hi> <emph>305</emph> <hi>Christus apparuerit
vita vestra, tunc et vos cum eo apparebitis
 in gloria <note>(Coloss. III, 4)</note>
          </hi>. Nemo itaque quod per se
et intra se est, nescit: Christus aderit, et adventus
<pb n="0329B"/>
sui diem ignorat? Dies suus est, secundum eumdem
Apostolum, <hi>quia dies Domini sicut fur nocte adveniet <note>(I Thess. V, 2)</note>
          </hi>:
et ignoratione ejus detineri
intelligendus
est? Humanae naturae quod agere definiunt,
quantum in se est, praesciunt, et sequitur
gerendorum cognitio voluntatem agendi: Deus vero
natus quod in se et per se est nescit? Per eum enim
tempora, et in eo dies est; quia et per ipsum futurorum
constitutio est, et in ipso adventus sui dispensatio
est: et erit in ea hebetudine, ut quod sibi
constat, sensu naturae torpentis ignoret, ferarum
belluarumque modo, quae extra rationem consilii
providentis animatae, ipsum quod agunt nesciunt,
cum quodam motu stupidae voluntatis agitatae, fortuito
ad aliquid et incerto feruntur ingressu?
</p>
        </div3>
<div3>
          <head>60. </head>
<p>
            <pb n="0329C"/> <hi>Patri injuriosum est Filio ignorantiam affingere
quasi ei inviderit.</hi> --Quomodo etiam Dominus
gloriae, adventus sui ignorabili die, naturae esse incompositae
imperfectaeque credetur, quae et necessitatem
habeat adveniendi, et scientiam adventus
sui non adepta sit? Per quod potior sit ignoratio
 Deo, quae ei auferat cognitionis habere virtutem.
Jam vero quanta impietatis geminatur occasio; si
praeter infirmitatem Christi etiam Deo patri vitium
deputabitur; ut unigenitum Deum, et dilectionis suae
filium, diei hujus cognitione fraudaverit, malignitatisque
 affectu scientiam futurae consummationis
inviderit: et cum non ignorabilem ei esse passionis
et diem et horam voluerit; diem virtutis ejus, et clarificandi
in sanctis suis horam negaverit, et ademerit
<pb n="0329D"/>
beatitudinis cognitionem, cui mortis indulserit
<pb n="0330A"/>
praescientiam? Humanae istud conscientiae non potest
ferre trepidatio, ut hoc sibi de Deo arbitrium praesumat,
et ei vitia humanae demutationis adscribat; ut
aut aliquid Filio Pater deneget, aut aliquid Deus natus
ignoret.</p>
        </div3>
<div3>
          <head>61.</head>
          <p>
 <hi>Ut Deus, invidia vacat; ut Pater, nil non dat
quod habet, praesertim cum sit simplex. Ut Deo, ita Dei
filio, proprium est futura praescire.</hi> --Nescit autem
Deus aliud aliquando quam dilectio esse, neque
aliud quam pater esse. Et qui diligit, non invidet:
et qui pater est, non etiam non pater totus est. Non
enim admittit hoc nomen portionem, ut ex aliquo
pater sit, et ex aliquo pater <emph>306</emph> non sit. Pater
enim universitatis ejus quae in se est pater est,
omnem se in eo habens, cui non sit ex portione
<pb n="0330B"/>
quod pater est: non quod sibi eorum quae sua sunt
pater ipse sit, sed quod in his quibus ipse est, ei qui
ex se est, pater totus sit. Et cum secundum humanorum
corporum naturas, quae ex disparibus conveniunt
et ex compositis consistunt, non possit nisi
omnium suorum quis pater pater esse, dum quod
in unoquoque est generum ac partium, id in filiis
nativitas perfecta conservet: omnium ergo suorum
quis pater pater est, dum ex omnibus nativitas et
in omnibus manet. Et cum in Deo non sint corporalia,
sed absoluta; neque particulata, sed tota et
universa; non vivificata, sed viva; totus vivens, et
unum totus Deus est, dum non ex portione
compositus est, sed ex simplicitate perfectus est:
necesse est, ut secundum quod est pater, ipse sit
<pb n="0330C"/>
omnium suorum ei quem ex se genuit pater totus,
dum eum patrem ex suis omnibus nativitas filii perfecta
consummat. Si igitur proprius Filio Pater est;
in ea necesse est Filium manere proprietate qua Pater
est. Manere autem quomodo existimabitur, si
extra praescientiae naturam sit, et aliquid nativitati
ejus ex auctore defuerit? deerit enim prope totum,
si quod proprium Deo est, non habeat. Proprium
autem Deo quid aliud, quam cognitio futurorum
est; ut res nondum manentes, mansurasque
posterius, invisibilium ac nondum exstantium generum
capax natura contineat?</p>
        </div3>
<div3>
          <head>62.</head>
          <p>
 <hi>Nil latet eum in quo omnes scientiae thesauri,
quamvis tamen latentes.</hi> --Non patitur autem in nobis
doctor gentium Paulus hanc impii erroris professionem,
<pb n="0330D"/>
ut ignorasse aliquid unigenitus Deus existimetur;
<pb n="0331A"/>
ait enim: <hi>Instituti in dilectione, in omnes
divitias adimpletionis intellectus, in agnitionem sacramenti
 Dei Christi, in quo sunt omnes thesauri sapientiae
et scientiae absconsi.</hi> Deus Christus sacramentum
est, et omnes sapientiae et scientiae in eo
thesauri latent. Portioni vero, et universitati non
potest convenire: quia neque pars omnia intelligitur,
et omnia partem non patiuntur intelligi. Filius
enim si diem nescit, jam non omnes in eo scientiae
thesauri sunt:  diem non ignorat, omnes in se
scientiae thesauros continens. Sed meminisse nos
convenit, <emph>307</emph> occultos in eo istos scientiae thesauros
esse, neque idcirco, quia occulti sint, non inesse:
cum per id, quod Deus est, in eo insint; per id vero
quod sacramentum est, occultantur. Non occultum
<pb n="0331B"/>
autem, neque ignoratum nobis est sacramentum
Dei Christi, in quo absconsi omnes scientiae thesauri
sunt. Et quia sacramentum ipse est; videamus
an in his, quae nescit, ignorans sit. Si enim in caeteris
professio ignorandi non habet nesciendi intelligentiam;
ne nunc quidem quod nescit ignorat.
Nam cum ignoratio ejus, secundum quod omnes
thesauri in eo scientiae latent, dispensatio potius
quam ignoratio sit; habes causam ignorandi sine
intelligentia nesciendi.</p>
        </div3>
<div3>
          <head>63.</head>
          <p>
 <hi>Deus qui nescire aut jam scire quid dicatur.</hi> --In omnibus enim, quae ignorare se Deus loquitur,
ignorantiam quidem profitetur, sed ignoratione
tamen non detinetur: dum ad id quod nescit, non
nesciendi infirmitas est, sed aut tempus est non loquendi,
<pb n="0331C"/>
aut dispensatio est non agendi. Loquitur ad
Abraham Deus dicens: <hi>Clamor Sodomae et Gomorrhae
impletus est, et peccata eorum magna valde. Descendam
ergo et videbo, si secundum clamorem eorum
consummantur; quod si non, ut sciam (Gen. XVIII, 20
<pb n="0332A"/>
et 21)</hi>. Habemus ergo nescientem Deum, quod tamen
non nesciat. Nam cum peccata magna valde sciat esse,
et rursum descendit ut videat an consummata
sint, et si nondum consummata sunt, ut sciat:
intelligimus eum non nescire, quia nesciat;
 sed tum scire, quia tempus ad agendum sit.
 Scire ergo Deum, non est ignorantiae demutatio,
sed temporis plenitudo. Exspectatur enim adhuc ut
sciat: et cum non possimus id de eo intelligere quod
nesciat; cum tamen adhuc exspectet ut sciat, necesse
est, ut id quod sciens nescit, et nesciens scit, nihil
aliud quam vel loquendi dispensatio sit, vel gerendi.</p>
        </div3>
<div3>
          <head>64.</head>
          <p>
 <hi>Deus dicitur id modo scire, quod modo profert.</hi> 
--Non ergo ambigi licet, Dei scientiam ex tempore
potius esse quam ex demutatione, cum ad id quod
<pb n="0332B"/>
Deus scit, profitendae <emph>308</emph> potius scientiae tempus
sit, quam adeptae: ut etiam ex hoc docemur, quod
ad Abraham dictum est: <hi>Ne injicias manum tuam in
puerum, et ne facias illi quidquam: nunc enim cognovi
quia times  Deum tuum, et non pepercisti filio
tuo dilecto propter me <note>(Gen. XXII, 12)</note>
          </hi>. Deus itaque
modo scit: modo autem scire, anterioris ignorantiae
professio est. Quod cum in Deum non cadat,
neque ut ignoraverit antea fidelem sibi esse Abraham,
de quo dictum est, Credidit Abraham Deo, et
deputatum est ei ad justitiam <note>(Gen. XV, 6; et Rom.
IV, 3)</note>: hoc quod nunc cognovit, tempus est quo
Abraham testimonium accepit, non etiam (quo) scire
Deus coepit. Abraham enim, holocausto filii, dilectionem
quam ad Deum habebat docuerat: Deus
<pb n="0332C"/>
tum cognovit, cum loquitur. Et quia ante nescire
non intelligendus est; necesse est idcirco tunc intelligatur
cognosse, quia loquitur. Et de plurimis quidem,
quae de scientia Dei Testamento Veteri continentur,
haec tantum exempli causa demonstrata a
<pb n="0333A"/>
nobis sunt: ut id, quod nescit Deus, non ignorationis
causa intelligeretur esse, sed temporis.</p>
        </div3>
<div3>
          <head>65.</head>
          <p>
 <hi>Dicitur nescire cognitione sua indignos, operarios
iniquitatis, virgines stultas.</hi> --In Evangeliis vero
Dominum multa scientem nescire invenimus. Operarios
iniquitatis, in virtutibus multis et in nomine
ejus gloriantes, non novit dicens: <hi>Et tunc jurabo,
quia non novi vos. Discedite a me, omnes qui operamini
iniquitatem <note>(Matt. VII, 23)</note>
          </hi>. Etiam cum jurejurando
eos non novit, quos tamen iniquitatis operarios esse
non nescit. Nescit ergo, non idcirco quia nesciat, sed
quia cognitione ejus per iniquitatem operationis
indigni sint: fidem dicti etiam jurisjurandi religione
confirmans, et habens in naturae virtute ne nesciat,
et retinens in sacramento voluntatis ut nesciat. Nescit
<pb n="0333B"/>
quoque unigenitus Deus virgines stultas: et comparandi
sibi olei incuriosas, gloriosi adventus sui
thalamum ingressus, ignorat. Namque et adeunt et
rogant, et usque adeo non ignorantur, ut his
respondeatur: <hi>Amen dico vobis, quia nescio vos <note>(Matth.
XXV, 12)</note>
          </hi>. Nam et occursus <emph>309</emph> et deprecatio non
ignorabiles esse eas patitur: sed nesciendi responsio
non naturae potius quam voluntatis est; dum ab eo,
qui nihil non nescit, indignae sunt quae sciantur.
Denique ne per infirmitatem ignorare existimaretur,
continuo Apostolis ita locutus est: <hi>Vigilate itaque,
quia nescitis diem neque horam <note>(Ibid., 13)</note>
          </hi>: ut cum
vigilare eos ob ignorationem diei atque horae monet,
per id nesciri ab eo virgines noscerentur, quod consopitae
et negligentes, indignae aditu thalami sui
<pb n="0333C"/>
 oleo indigendo mansissent.</p>
        </div3>
<div3>
          <head>66.</head>
          <p>
 <hi>Christus nil nesciens dispensationis ergo loquitur
quasi nesciens. Diei scientia occulta: ideo quasi ignorata.</hi> 
--Non est igitur Dominus Jesus Christus, qui scrutans
corda et renes Deus est, in ea naturae infirmitate,
(ut) ne nesciat, cum hoc ipsum ex naturae scientia
intelligatur esse, quod nescit. Quod si qui
<pb n="0334A"/>
forte ignorationem ei deputabunt, ab eo qui sciat cogitationes
eorum dici sibi metuant. <hi>Quid cogitatis mala
in cordibus vestris <note>(Matth. IX, 4)</note>
          </hi>? Nam cum cogitationum
gestorumque non ignarus cognitor interdum
de cogitatis gestisque quasi ignarus interrogat, velut
de tactu fimbriae mulierem, vel de dictorum dissensione
Apostolos, vel de sepulcro Lazari flentes: non
nesciens intelligendus est nescire, sed loquens. Neque
enim natura fert, ut qui absens Lazarum mortuum
sepultumque sciat, sepulcri locum nesciat; et qui
 cogitationes videt, mulieris fidem non cognoverit,
et qui necessitatem non habet de aliquo interrogandi <note>(Joan. XVI, 30)</note>,
dissensionem Apostolorum ignoraverit.
  Sed ei, qui novit omnia, ea ipsa quae
non nescit, dispensatio est aliquando nescire se loqui:
<pb n="0334B"/>
dum aut apud Abraham scientia dissimulatur
in tempus, aut apud stultas virgines et iniquitatis
operarios cognitio negatur indignis, aut in sacramento
filii hominis, interrogatio ignorantis ex homine
est: in his se omnibus veritati corporeae nativitatis
accommodans, quibus naturae nostrae infirmitas detinetur;
non (ita) ut infirmis esset ex <emph>310 </emph> natura
qui Deus est, sed ut infirmitates sibi hominum Deus
homo natus assumpserit, assumpserit autem ita, non ut
in naturam infirmam natura indemutabilis sit redacta,
sed ut in natura indemutabili susceptionis esset
sacramentum: dum et qui erat Deus, homo est; nec
Deus destitit manere, qui homo est. Agens itaque se
atque confirmans hominem natum, manens Deus
Verbum, saepissime in ea est professione, qua homo
<pb n="0334C"/>
est, cum tamen et protestatio Dei ea sit saepe quae
hominum: cum ea nescit, quae aut non sint in tempore
confitenda, aut non agnoscuntur ad meritum.</p>
        </div3>
<div3>
          <head>67.</head>
          <p>
 <hi>Quam sapienter absconsa sit.</hi> --Intelligendum
itaque est, cur professus sit diem se nescire. Si omnino
nescire creditur, Apostolus ita contradicit: <hi>In quo sunt omnes thesauri sapientiae et scientiae
<pb n="0335A"/>
absconsi 
 <note>(Coloss. II, 5)</note>
          </hi>. Est ergo absconsa scientia:
quae quia abscondenda est, interdum et nescientia
confitenda est, ut esse possit absconsa. Nam si erit
in protestatione, non etiam in secreto manebit. Negat
ergo se scire: ut scientia possit esse abscondita.
Quod si idcirco nescit, ut scientia maneat absconsa;
non per naturam nescit omnia sciens, quod idcirco
tantum, ut absconsum sit, nescit. Cur autem diei
scientia absconsa sit, non in obscuro est. Namque
monens nos irremissa fide intentos semper manere,
securitatem cognitionis definitae ademit: ut pendulae
exspectationis incerto mens sollicita, festinans
et adventus diem semper exspectans, semper exspectando
speraret; curamque pervigilem incertum ipsum,
non ambigendi tamen temporis, detineret. Ita
<pb n="0335B"/>
enim Dominus ait: <hi>Ideo et vos estote parati, quia nescitis
qua hora filius hominis venturus est <note>(Matth. XXIV, 44)</note>
          </hi>.
Et rursum: <hi>Beatus ille servus quem veniens Dominus
ejus invenerit sic facientem <note>(Ibid., 46)</note>
          </hi>. Ignoratio
non ad errorem fuit necessaria, sed ad perseverantiam.
Nec negatum id ad detrimentum est, quod ignoratum <emph>311</emph> 
 tribuit incrementum, ne scientiae securitas
negligentiam fidei dissimulatae excitaret, sed praeparationem
irremissam exspectatio indefinita retineret:
 quae modo furis metuendum semper caveret
 adventum, illo eligente somni tempus ad furtum:
patrefamilias vero domus, damni semper timore,
vigilante.</p>
        </div3>
<div3>
          <head>68.</head>
          <p>
 <hi>Christum, etsi humana penetret ut potior, paterna
penetrare nolunt ut inferiorem.</hi> --Quamquam
<pb n="0335C"/>
igitur non obscurum sit, ignorationem Dei non ignorationem
esse, sed sacramentum: dum per dispensationem
aut agendi, aut protestandi, aut demonstrandi
sic nescit, ut sciat; et sic non nescit, ut nesciat:
tamen videndum est, ne forte et ita infirmus
sit, ut ea, quae Pater scit, scire non possit:
potente
quidem eo cogitationes humanorum cordium nosse:
quia natura potior motibus se naturae inferioris admisceat,
eamque tamquam imbecillam vehementi
virtute transcurriat: sed impotens sit vehementiorem
 sui naturam infirmior ipsa penetrare; quia ut levia
gravibus, et rara densis, et liquida solidis sunt
pervia; ita contra et grav ia levibus, et densa raris
<pb n="0336A"/>
et solida liquidis non cedant; quia cum non pateant
valida infirmibus, validis tamen infirma penetrantur.
Ob id ergo cogitationes Dei patris ignorare
Filius ab impiis dicitur, quia infirmus ipse cum sit,
non adeat ineundo potiorem, nec valentem invalidus
transcurrat.</p>
        </div3>
<div3>
          <head>69.</head>
          <p>
 <hi>Christum Patre inferiorem dici non sinunt Scripturae. Pater et Filius speculum mutuum.</hi> --Quae si
quis non modo ore temerario loqui audebit de unigenito
Deo, verum etiam corde impio cogitare; Apostolum
ita de Spiritu sancto ad Corinthios scribentem
credidisse cognoscat: <hi>Nobis autem revelavit Deus per
Spiritum suum. Spiritus enim omnia scrutatur, et
alta Dei. Quis enim scit hominum quae sunt hominis,
quae in ipso, nisi spiritus qui in ipso est? Ita et
<pb n="0336B"/>
quae in Deo sunt nemo novit, nisi Spiritus Dei <note>(I Cor. II,
10, 11)</note>
          </hi>. Sed haec inania corporalium rerum exempla
spernentes, Deum de Deo, et Spiritum de Spiritu, virtutibus suis potius, quam terrenis conditionibus
aestimemus. Aestimemus autem, non sensu
nostro, sed professione divina: et credamus ei qui
ait, <hi>Qui me vidit, vidit et Patrem <note>(Joan. XIV, 9)</note>
          </hi>. Nec
ignoremus eum qui dixit, <hi>Vel operibus meis credite, quia Pater in me, et ego in Patre <note>(Joan. X, 38)</note>
          </hi>.
Nec ignoremus eum, qui locutus est, <emph>312</emph> <hi>Ego et
Pater unum sumus <note>(Ibid. 30)</note>
          </hi>. Si enim sensum nostrum
rerum nomina secundum humanam intelligentiam
commemorata confirmant: non habet ab eo naturae
differentiam, in quo per intelligentiam quis videtur;
nec differt in genere, qui manentem in se habens,
<pb n="0336C"/>
inest in manente; nec diversi sunt, qui unum
sunt. Intellige unitatem, dum non dividua natura
est. Naturae vero rursum individuae sacramentum
apprehende, dum tamquam speculum unus unius
est. Speculum autem ita, ut non imaginatam speciem
naturae exterioris splendor emittat; sed dum
vivens natura naturae viventi indifferens est, quippe
quae ex tota tota sit, quae et dum unigenita est Patrem
in se habeat, et maneat in Patre dum Deus
est.</p>
        </div3>
<div3>
          <head>70.</head>
          <p>
 <hi>De naturae unitate dicta male ad unitatem voluntatis
detorquent haeretici.</hi> --Haec itaque, ad significandum
nativitatis sacramentum a Domino praedicata,
<pb n="0337A"/>
haeretici quia negare non possunt, ita conantur
eludere, ut ad voluntatis concordiam referant; ut in
Deo patre et in Deo filio non divinitatis sit unitas,
sed voluntatis: tamquam divinae doctrinae inops sermo
sit, neque aut dici a Domino potuerit, Ego et
Pater unum volumus: aut ejusdem intelligentiae sit, <hi>Ego et Pater unum sumus:</hi> 
 vel loquendi imperitus
non dixerit, Qui vidit voluntatem meam, vidit et voluntatem
Patris mei: et id ipsum sit, <hi>Qui me vidit,
vidit et Patrem:</hi> vel certe non fuerit in usu eloquii
divini, Voluntas Patris mei in me est, et voluntas
mea in Patre meo est; sed conveniens huic dicto sit, <hi>Ego in Patre, et Pater in me 
 <note>(Joan. XIV, 11)</note>
          </hi>. Quae
quamquam omnia foeda et inepta et impia sint, neque
sensus humanus in hanc stultae opinionis sententiam
<pb n="0337B"/>
concedat, ut aut non potuerit Dominus loqui
quod volebat, aut aliud locutus sit quam locutus est:
 qui quamquam reperiatur parabolicis et allegoricis
dictis usus esse, sed aliud est vel exemplis dicta
 firmare, vel proverbiorum significationibus
rerum satisfacere dignitati, vel temporum professionibus
se coaptare: tamen hic idem unitatis, de qua
tractatur, locus non patitur in dictis aliud, quam sonant
verba, esse credendum. Si enim per id unum
sunt, quia unum volunt; unum autem velle naturae
separabiles non possunt, quae diversitate generis
dissidentis in diversas <emph>313</emph> necessario voluntates
naturae diversitate dissentiunt: quomodo unum velle
possunt, quibus scire non unum est; cum scientia, et
ignoratio voluntatis unius impediant unitatem?
<pb n="0337C"/>
Cum itaque scientiae inscientia adversa sit, unum
velle adversa non possunt.</p>
        </div3>
<div3>
          <head>71.</head>
          <p>
 <hi>Pater ideo solus diem scit, quia soli Filio non tacet:
Filius nescit, quia nulli revelat.</hi> --Sed forte id,
quod solum Patrem Filius ait scire, Filium, qui se
nescire dixerit, nescire confirmet. Nisi plane Patrem
<pb n="0338A"/>
solum scire dixisset, maximi periculi res intelligentiae
nostrae relinqueretur, ne forte existimaretur ipse
nescire. Nam cum in eo, quod nescit, dispensatio ei
potius, absconditae scientiae, quam natura sit nesciendi;
per id quoque nunc, quod solus Pater scit,
non ignorasse credendus est: quia, sicut superius
docuimus, scientia apud Deum, non cognoscendi id
quod nescierit intelligentia est, sed loquendi. Et
per id, quod solus Pater scit, Filius non intelligitur
nescire; cum Filius idcirco nescire se dicat, ne et
alii sciant: et Patrem ob id solum dicat scire, ne
et ipse non nesciat. Si enim tunc cognovisse Deus
dicitur, amari se ab Abraham, cum hoc non celavit
Abrahae <note>(Gen. XXII, 12)</note>; necesse est, ut et Pater
diem ob id scire dicatur, quia non celaverit Filium,
<pb n="0338B"/>
Deo scientiam non de repentina cognitione sumente,
sed in tempore protestante. Si itaque et diem Filius
secundum sacramentum nescit, ut taceat; e contrario
necesse est, ideo diem Pater solus ostendatur
scire, quia non tacet.</p>
        </div3>
<div3>
          <head>72.</head>
          <p>
 <hi>Deus simplex, et humano modo minime cogitandus. Non mutatur. Omnia potest.</hi> --Absit autem
corporalium demutationum novitates in Patre et Filio
existimari, ut aliquando Pater Filio aut loquatur, aut
taceat. Nobis quidem nonnunquam missam vocem de
coelo meminimus; ut sacramentum apud nos Filii,
paterni dicti significatio firmaret, sicut Dominus ait:
Non propter me vox haec venit de coelo, sed propter
vos <note>(Joan. XII, 30)</note>. Caeterum natura Dei non eget
compositis humani officii necessitatibus, linguae <emph>314</emph> 
<pb n="0338C"/>
motu, temperamento oris, spiritus nisu, aeris pulsu.
Deus simplex est, religione nostra intelligendus est,
pietate profitendus est: sensu vero non persequendus
est, sed adorandus; quia natura moderata et
infirmis, naturae infinitae et potentis sacramentum
intelligentiae opinione non occupet.  Non est
<pb n="0339A"/>
itaque diversus compositae divinitatis partibus: ut sit
in eo aut post stuporem voluntas, aut post silentium
sermo, aut post otium opus: ut aut velle aliquid,
nisi ad volendum motus sit, non putetur; aut loqui
quid, nisi post silentium sonent verba, non possit;
aut agere aliquid, nisi in opus exeat, non intelligatur.
Non subjacet naturae legibus, a quo legem omnis
natura sortitur: neque in aliquo, infirmitate aut demutatione
efficiendi detinetur, qui extra modum est
potestatis, secundum Domini dictum: Pater, possibilia
tibi omnia sunt <note>(Marc. XIV, 36)</note>: ut quantum
sensus humanus non capit, tantum Deus possit. Sed
ne ipsum quidem se omnipotentiae virtute fraudavit,
dicens, Omnia quaecumque facit Pater, eadem et Filius
facit similiter <note>(Joan. V, 19)</note>. Non est difficultas,
<pb n="0339B"/>
ubi non est infirmitas; quia difficultati subjacet impotens
efficiendi potestas. Difficultatis enim natura
 in infirmitate virtutis est: quae cum modum
non habet potestatis, non tenetur lege infirmitatis.</p>
        </div3>
<div3>
          <head>73.</head>
          <p>
 <hi>Diem non potuit aliquando nescire. Filii cum
Patre natura una.</hi> --Hoc idcirco demonstratum a
nobis est, ne aut Deus post silentium locutus ad Filium,
aut Filius post ignorationem scire existimaretur:
sed intelligentiam nostram naturae nostrae esse
significationibus instruendam, quae demonstrari aliquid
nisi per loquentem non intelligeret, et non nesciri
aliquid nisi sciendo non existimaret. Filius
itaque diem idcirco, quia tacet, nescit: et Patrem
solum idcirco scire ait, quia solus uni sibi non tacet.
Sed non exspectat, ut dixi, <emph>315</emph> has naturae difficultates,
ut tunc sciat cum ignorare destiterit, ut
tunc audiat cum loqui Pater coeperit. Naturae suae
cum eo, tamquam unigeniti, unitatem non ambigue
docuit dicens: <hi>Omnia, quae Patris sunt, mea sunt.</hi> 
<pb n="0340A"/>
Non enim ille nunc de obtinendo locutus est;
quia aliud est extrinsecus subsistentia sua esse,
aliud est in suis atque ipsum se esse: quorum
unum est possidere coelum, terras, mundumque totum,
aliud est se ipsum in his significare quae sua
sunt, sua autem ita, non tamquam externa subjaceant,
sed quod ex suis ipse subsistat. Nunc ergo cum
omnia, quae Patris sunt, sua sunt; divinitatis significat
naturam, non obtentorum communionem.
Nam ad id, quod de suo accepturum sanctum Spiritum
loquebatur, ait, <hi>Omnia, quae Patris sunt, mea
sunt; et ideo dixi, de meo accipiet:</hi> ut dum de suo
accipit, non etiam non de Patris accipere existimaretur;
vel cum de Patris sumeret, non etiam non de
suo sumere intelligeretur. Neque enim de creaturis
<pb n="0340B"/>
sumebat Spiritus sanctus, qui Dei Spiritus est; ut
ex his videatur accipere, quia ea omnia Dei sunt.
 Sed non ideo omnia, quae Patris sunt, sua sunt, ut
quod sumit ex Filio, ne etiam non de Patris sumere
videretur; cum omnia, quae Patris essent, esse intelligerentur
et Filii.</p>
        </div3>
<div3>
          <head>74.</head>
          <p>
 <hi>Cui voluntas, adeoque scientia, cum Patre eadem.</hi> --Haec igitur natura non eguit vel demutatione,
vel interrogatione, vel allocutione, ut post
ignorantiam sciat, post silentium interroget, post interrogationem
audiat: sed perfecta in sacramento
unitatis suae manens, ut habuit de Deo nativitatem,
ita habuit et universitatem. Universitatem autem habens,
non etiam non quae universitatis sunt tenuit,
 scientiam scilicet, aut voluntatem: ne quod
scit Pater, per interrogationem <emph>316</emph> Filius sciret;
<pb n="0340C"/>
vel quod vult Pater, per significationem Filius vellet.
Sed cum omnia, quae Patris sunt, sua essent; in
ea fuit proprietate naturae, ne aliud aliquid, quam
Pater, aut vellet, aut sciret. Ad demonstrationem
<pb n="0341A"/>
vero nativitatis plerumque demonstratio est adhibita
personae, cum dicitur: <hi>Non veni voluntatem meam facere,
sed voluntatem ejus qui me misit <note>(Joan. VI, 38)</note>
          </hi>.
Patris voluntatem, non suam facit: dum per voluntatem
ejus, qui se misit, significat et Patrem. Quod
autem id ipsum velit, non ambigue ostendit dicens: <hi>Pater, quos mihi dedisti, volo ut ubi ego sum, et illi
sint mecum 
 <note>(Joan. XVII, 24)</note>
          </hi>. Cum ergo Pater velit nos
cum Christo esse, in quo secundum Apostolum elegit
nos ante constitutionem mundi, et ipsum illud Filius
velit, scilicet esse nos secum <note>(Ephes. I, 4)</note>; voluntas
ad naturam eadem est, quae ad nativitatis significationem
distinguitur in voluntate.</p>
        </div3>
<div3>
          <head>75.</head>
          <p>
 <hi>Eum non nescientem, sed ex dispensatione tacentem
intellexerunt Apostoli.</hi> --Non itaque ignorat
<pb n="0341B"/>
Filius, quod non ignorat Pater; neque quia solus
Pater scit, idcirco nescit et Filius: cum in unitate
naturae Pater et Filius maneant; quod autem Filius
nesciat, in quo omnes thesauri sapientiae et
scientiae absconditi sint, tacendi dispensatio sit:
sicut ipse Dominus testatus est, cum quaerentibus
Apostolis de temporibus respondit: <hi>Non est vestrum
scire tempora vel momenta, quae Pater posuit
in sua potestate <note>(Act. I, 7)</note>
          </hi>. Cognitio negatur: neque
solum negatur, sed et sollicitudo cognitionis
inhibetur, cum scire haec tempora non est eorum.
Ipsi certe nunc post resurrectionem de temporibus
interrogant, quibus ante interrogantibus dictum
est, ne Filium quidem scire: nec videri possunt
<pb n="0342A"/>
secundum aurem intellexisse nescire Filium;
cum ipsi eum tamquam scientem rursus interrogent.
Sed sacramentum nesciendi, dispensationem esse intelligentes <emph>317</emph> 
 tacendi, nunc post resurrectionem
loquendi tempus jam arbitrantes esse, interrogant.
Atque illis Filius non jam se nescire ait; sed quod
scire non sit eorum, quia Pater in potestate sua
posuerit. Si itaque Apostoli hoc, quod nescit Filius
diem, dispensationem esse intelligunt, non infirmitatem;
nos Filium ob id tantum diem dicimus nescire,
ne Deus sit? cum diem Pater Deus idcirco in potestate
sua posuerit, ne ad scientiam humanae cognitionis
evaderet: et Filius ante interrogatus, nescire se
dicens nunc rursum non se nescire respondeat, sed
eorum esse nescire; Patrem vero tempora non in
<pb n="0342B"/>
scientia sua, sed in potestate posuisse? Nam cum
dies et momentum intra temporum nomen sit; non
potest videri <emph>318</emph> diem et momentum restituendi in
regnum Israel ipse ille, qui restituturus eum est, ignorare.
Sed nos ad intelligentiam nativitatis suae per
exceptionem paternae potestatis erudiens, neque se
nescire respondit: et facultatem ipsis scientiae non
concessam esse demonstrans, id ipsum in sacramento
paternae potestatis consistere est professus.
</p>
          <p> Non ergo, quia nescire se diem et momentum
Filius dicit, nescire credendus est, sicuti neque
cum secundum hominem aut flet, aut dormit, aut
tristis est, Deus obnoxius esse aut lacrymis, aut
timori, aut somno est confitendus: sed salva Unigeniti
<pb n="0343A"/>
in se veritate, secundum carnis infirmitatem,
fletum, somnum, inediam, sitim, lassitudinem, metum,
pari necesse est secundum hominem natura,
diei atque horae professus esse intelligatur inscientiam.</p>
</div3>
      </div1>

<div1>
        <head> <emph>319-320</emph> LIBER DECIMUS.</head>
<p> <hi>Totus est adversus eos, qui nullam in Christo volentes
esse substantiam, quae non in passione doluerit,
nullam quae ab esurie, siti, tristitia, timore aliena
fuerit,</hi> divinae professionis naturaeque immemores,
ad argumentum impietatis suae, dispensationis
gesta et dicta tenuerunt <note>(Lib. I, n. 32)</note>. <hi>Quorum
alii Christum asserebant merum esse hominem,</hi> in
cujus animam, <hi>non simplex, sed</hi> DOMINANS metus
tristitiae imminentis inciderit, <hi>qui</hi> consternatus
<pb n="0343B"/>
fuerit passionis NECESSITATE, <hi>et quem</hi> obtinuerit vis
doloris <note>(Ibid., n. 33)</note>. <hi>Alii Verbum cum carne confundentes,
officio animae functum esse praedicabant.
Nec deerant qui ipsum ab homine prorsus separantes,
nullam illius in Christo praesentiam fatebantur,
nisi quam in prophetis agnoscimus. Rursum discrepantes
complectebantur sententias, cum Christi non
modo carnem, sed et animam ab Adam propagatam
sentientes, ut Scripturas eluderent, quibus de coelis
descendisse significatur, descensum illum non de persona
Verbi carnem sibi assumente, sed de ipsa carne
e coelis advecta interpretabantur.</hi> </p>
<p> <hi>Contra illos haereticos Hilarius eo ut plurimum utitur
argumenti genere, quo in suis ipsorum sententiis non
succurrat eis quod reponant. Quod autem aliorum
<pb n="0343C"/>
Operum initio rogat, id ei maxime in hoc libro concedendum,
ne scilicet de ipso ante finem judicetur.
Si quid enim offendiculi pariunt initia, finis levabit.
Quamquam exposita adversariorum sententia facile
judicatur, vel solam a dolore, metu, tristitia eximere
Christi divinitatem; vel humanam illius naturam
a dominantibus dumtaxat et coactis hujusmodi
affectionibus vindicare. Illud etiam attendendum
quod Gregorius Nyss. Or.</hi> V <hi>contra Eunom a Theodoreto,
Dial.</hi> III, <hi>laudatus ait:</hi> Cum enim duplex et
ambigua sit opinio, divinitasne, an humanitas
passa sit: unius rejectio, alterius prorsus erit confirmatio.</p>
<p> <hi>Itaque Hilarius, num. 9, insanas haereticorum contra
Christi divinitatem opiniones exponere simul ac persequi
<pb n="0343D"/>
incipiens, deinceps, usque ad num. 36, de mirabili
illius conceptione ita disserit, ut ex ea naturae
nostrae veritatem a Verbo sine sui abolitione, sine
nostris vitiis susceptam esse demonstret. Ex quo conficit,
Christum unum eumdemque, etsi non humana
lege conceptum, tamen et verum hominem exstitisse,
et verum Deum: ut verum hominem,</hi> passionum naturis <hi>permissum esse: ut absque originis nostrae vitiis
conceptum,</hi> 
 passionum <hi>nostrarum non confectum
esse</hi> injuriis; <hi>ut verum Deum, ab iisdem prorsus
fuisse alienum.</hi> </p>
<p> <hi>Exinde usque ad num. 43, tristitiae ipsius, orationis,
<pb n="0344A"/>
et angelici ministerii expendens causas, eum non sibi,
sed Apostolis tristem fuisse, orasse, et ab Angelo
confortatum esse propugnat. Tum quinque numeris
sequentibus enarrat quae Christus in passione praebuerit
divinae omnipotentiae suae signa: quibus facile
appareat, doloris necessitatem, vim ac dedecus in
eum non convenire, qui tanta potuerit; et eum quidem</hi> secundum hominem pro nobis infirma omnia
pati, sed secundum Deum in his omnibus triumphare <note>(num. 47)</note>.</p>
<p divs_removed="true"> <hi>Hinc adversarii vocem Christi objiciunt se derelictum
clamantis. Quae autem illorum de Christo fides sit,
declarat numerus 49. Ac subinde multis oppositis
quaestionibus de Christi ortu temporali, fletu, animae
ponendae ac resumendae potestate, spiritus commendatione
<pb n="0344B"/>
et traditione, quae cum haereticorum
doctrina conciliari nequeant, nodum earum solvit
num. 61, ex fide Ecclesiae, quae cum Christi naturas
non confundat, nec dividat personas, in uno eodemque
Christo habet</hi> conquerentem ad mortem relictum
se esse, quia homo est, <hi>et</hi> eum qui moritur
profitentem se in paradiso regnare, quia Deus
est. <hi>Interea Hilarius fidei necessitatem more suo
commendat: quo arrogantiam retundat haereticorum,</hi> <emph>321-322</emph> 
 <hi>qui Christi mysteria se comprehendere
jactitabant. Ut enim tradit Athanasius ad calcem
l. de Salutari Adv.  J.  C. </hi> qui divinitati ejus passionem
adscribunt, aut qui humanitati ejus fidem non habent,
aut qui unum in duo separant, <hi>ii</hi> carnis ejus
dimensionem faciunt, et QUANTUM et QUOMODO praeter
<pb n="0344C"/>
sacras Scripturas definiunt, <foreign xml:lang="greek">τό πὸσον ἢ πῶς παρὰ
τὰς γραφὰς λέγειν τολμῶντες.</foreign>

        </p>
        <div3 moved_from_p="true">
            <head>1.</head>
          <p>
 <hi>Dissidentium sententiarum quae causae. Doctrinam
placiti, non rationis sectantes.</hi> --Non est ambiguum,
omnem humani eloquii sermonem contradictioni obnoxium
semper fuisse: quia dissentientibus voluntatum
motibus, dissentiens quoque sit sensus animorum;
cum adversantium judiciorum affectione
compugnans, assertionibus his, quibus offenditur,
contradicit. Quamvis enim omne dictum veri ratione
perfectum sit; tamen dum aliud aliis aut videtur, aut
complacet, patet veritatis sermo adversantium responsioni:
quia contra veritatem aut non intellectam
aut offendentem, vel stultae vel vitiosae voluntatis error
<pb n="0344D"/>
obnititur. Immoderata enim est omnis susceptarum
voluntatum pertinacia: et indeflexo motu
 adversandi studium persistit, ubi non rationi voluntas
subjicitur, nec studium doctrinae impenditur,
sed his quae volumus rationem conquirimus, et his
quae studemus doctrinam coaptamus Jamque nominis
potius, quam naturae, erit doctrina quae fingitur:
et non jam veri manebit ratio, sed placiti;
quam sibi voluntas magis ad defensionem placentium
coaptaverit, non quae voluntatis instinctum per intelligentiam
veri rationabilis incitabit. Per haec igitur
vitia studiosarum voluntatum omnes adversantium
<pb n="0345A"/>
intentionum emergunt contradictiones: et inter veri
assertionem, et placiti defensionem, pertinax pugna
est: dum se et veritas tenet, et tuetur voluntas.
Caeterum si non praeiret rationem voluntas, sed
per veri intelligentiam ad velle id quod verum est
moveretur: numquam doctrina voluntatis quaereretur,
sed voluntatem omnem doctrinae ratio commoveret;
essetque omnis sine contradictione veritatis
sermo, cum unusquisque non quod vellet, id verum
esse defenderet, sed quod verum est, id velle coepisset.</p>
        </div3>
<div3>
          <head>2.</head>
          <p>
 <hi>Quos magistros quaerant.</hi> --Harum itaque vitiosarum
voluntatum non ignarus Apostolus, inter multa
contestandae fidei et praedicandi verbi praecepta, ad
Timotheum scribens ait, <hi>Erit tempus cum sanam doctrinam
non sustinebunt, sed ad sua desideria coacervabunt
<pb n="0345B"/>
sibi magistros prurientes aures: et a veritate
quidem auditum avertent, ad fabulas autem convertentur <note>(II Tim. IV, 3)</note>
          </hi>.
Ubi enim per impietatis studium
extra sanae doctrinae patientiam erunt, tunc his quae
desiderant coacervabunt magistros, apta scilicet cupiditatibus
suis doctrinarum instituta cumulantes,
neque doceri se desiderantes, sed doctores ad id quod
desiderant congregantes: ut cumulus ipse conquisitorum
et coacervatorum magistrorum, aestuantium desideriorum
satisfaciat doctrinis. Et hic tantus stultae
irreligiositatis furor quo tamdem spiritu, sanam
doctrinam non sustinens, corruptam desiderabit, si
ignorat; ab eodem Apostolo ad hunc eumdem Timotheum
scribente cognoscat: <hi>Spiritus autem manifeste
dicit, quia in novissimis temporibus recedent quidam a
<pb n="0345C"/>
fide, attendentes spiritibus seductoribus, doctrinis daemoniorum
in hypocrisi mendaciloquiorum <note>(I Tim. IV, 1)</note>
          </hi>.
Qui enim doctrinae profectus est, placita
magis quam docenda conquirere? Aut quae doctrinae
religio est, non docenda desiderare, sed desideratis
coacervare doctrinam? Sed haec seducentium spirituum
incentiva suppeditant, et simulatae religionis
falsiloquia confirmant. Sequitur enim fidei defectionem
hypocrisis mendax, ut sit vel in verbis pietas,
quam amiserit conscientia. Et ipsam quidem simulatam
pietatem omni verborum mendacio impiam reddunt,
falsae doctrinae institutis corrumpentes sanctitatem
fidei: dum secundum desideria studiorum
potius, quam secundum evangelicam fidem, coacervata
doctrina est. Auribus enim prurigine incitatis,
<pb n="0345D"/>
dum per audiendi impatientem oblectationem sub
novella desiderii sui praedicatione scalpuntur, ipsi
<pb n="0346A"/>
penitus ab auditu veritatis alieni, totos se fabulis
destinant: ut his, quae loquantur, veritatis speciem
acquirant, dum quae vera sunt et loqui et audire non
possunt.</p>
        </div3>
<div3>
          <head>3.</head>
          <p>
 <hi>Arianis conveniunt praedicta.</hi> --Incidimus plane
in hoc prophetiae apostolicae molestissimum tempus.
Conquisitis enim nunc creaturae potius quam Dei
praedicandi magistris, desideriis humanis potius
quam sanae fidei doctrinis studetur: et eo <emph>323</emph> 
usque eos prurigo aurium ad ea quae desiderant audienda
excitavit, ut coacervatis doctoribus sola haec
nunc interim praedicatio polleat, per quam unigenitus
Deus a potestate et veritate Dei patris alienus, aut
alterius generis Deus sit in fide nostra, aut Deus non
sit: mortifera ex utroque impietatis professione, aut
<pb n="0346B"/>
duos deos sub diversitate divinitatis eloquentes,
aut Deum omnino, cui natura ex Deo per nativitatem
sit, abnegantes. Hoc alienatis ab auditu veritatis, et
conversis ad fabulas auribus placet: hujus sanae
doctrinae audientia non sustinetur, et ipsa omnis cum
praedicatoribus suis exsulat.</p>
        </div3>
<div3>
          <head>4.</head>
          <p>
 <hi>Hilarius in exsilio liber ac laetus.</hi> --Sed licet
  nunc a multis, coacervantibus sibi secundum
desideria sua magistros, sana doctrina exsulet; non
tamen a sanctis quibusque praedicationis veritas
 exsulabit. Loquemur enim exsules per hos libros,
et sermo Dei, qui vinciri non potest, liber excurret, de
hoc eodem apostolicae prophetiae admonens tempore:
ut cum auditus veritatis impatiens deprehenditur, et
secundum desideria humana coacervati magistri reperiuntur,
<pb n="0346C"/>
jam de tempore non ambigatur; sed in eo
coexsulare, exsultantibus sanae fidei praedicatoribus,
veritas intelligatur. Ac de temporibus non queremur:
quin etiam gaudebimus, quia iniquitas se per
hoc exsilii nostri tempus ostenderit, quo veritatis
impatiens sanae doctrinae praedicatores, ut secundum
desideria sua coacervet sibi magistros, relegat:
exsilio nostro laetantes et exsultantes in Domino, constitisse
in nobis plenitudinem apostolicae prophetiae.</p>
        </div3>
<div3>
          <head>5.</head>
          <p>
 <hi>Quam caute se gesserit superioribus libris. Solemnes
Arianorum calumniae in Catholicos.</hi> --Superioribus
igitur libellis sincerae, ut arbitror, fidei et
incontaminatae veritatis professionem tenentes,
quamquam secundum humanae naturae consuetudinem
nullus sermo non sit obnoxius contradictioni, eam
<pb n="0346D"/>
tamen nos arbitror totius responsionis nostrae moderatos
esse rationem, ut contradicere quisquam nisi
<pb n="0347A"/>
cum impietatis professione non possit. Eorum enim
dictorum, quae secundum falsiloquii sui artem ex
Evangeliis haeretici praesumunt, ita demonstrata veritas
est, ut jam in contradictione ignorantiam <emph>324</emph> 
excusare non liceat, sed irreligiositatem necesse sit
confiteri. Eam quoque nunc, secundum sancti Spiritus
donum, temperavimus totius fidei demonstrationem,
 ut ne quid ementiri saltem adversum nos
criminis possent. Solent enim ita de nobis implere
aures ignorantium, ut nos asserant negare nativitatem,
cum unitatem divinitatis praedicamus: et dicant solitarium
a nobis per hoc, <hi>Ego et Patrem unum sumus <note>(Joan. X, 30)</note>
          </hi>,
significari Deum: ut innascibilis
Deus descendens in Virginem homo natus sit, qui
 ad dispensationem carnis id quod ita coeperit, <hi>Ego,</hi> 
<pb n="0347B"/>
ad divinitatis suae vero demonstrationem subjecerit, <hi>et Pater,</hi> 
 tamquam hujus hominis sui pater esset; ex
duobus vero consistens, homine scilicet et Deo, de se
locutus sit, <hi>unum sumus.</hi> </p>
        </div3>
<div3>
          <head>6.</head>
          <p>
 <hi>Quid hactenus dictum de aeterna Filii generatione.</hi> --Sed nos nativitatem subsistentem sine tempore
protestantes, praedicavimus Deum filium non alienae
a Deo patre naturae Deum: neque ex innascibilitate
Innascibili coaequalem, sed ex generatione Unigeniti
non disparem: neque unum eos esse ex geminatis
nominibus unionis, sed ex nativitate naturae:
neque duos deos per diversitatem generis in fide
esse, neque rursum singularem quia solum
Deum, ubi sacramentum Dei unigeniti est confitendum;
sed in Patre significari atque esse Filium, dum
<pb n="0347C"/>
in eo et natura Patris et nomen <note>( <hi>scil.</hi> naturae)</note> est, in
Filio vero Patrem intelligi ac manere, dum filius neque
dici potest nisi ex patre, neque esse: viventis
quoque naturae esse viventem imaginem, et consignatam
naturaliter Dei in Deo formam usque adeo
indifferentis potestatis et generis, ut in eo nec opus,
nec sermo, nec visus alienus a Patre sit: sed cum
naturaliter in se habeat auctoris sui imago naturam,
per naturalem quoque imaginem suam auctor et operatus,
et locutus, et visus sit.
<pb n="0348A"/>
</p>
        </div3>
<div3>
          <head>7. </head>
          <p>
 <hi>Quid de temporali.</hi> --Atque hanc quidem
et intemporalem, et inenarrabilem, et omnem humanae
intelligentiae sensum excedentem Unigeniti
generationem praedicantes, nati quoque in hominem
ex partu Virginis Dei sacramentum docuimus: demonstrantes
secundum <emph>325</emph> dispensationem carnis
assumptae, tum cum se ex forma Dei evacuans formam
servi accepit, infirmitatem habitus humani Dei
non infirmasse naturam, sed salva divinitatis in homine
virtute acquisitam esse Dei ad hominem potestatem.
Namque cum in hominem Deus natus sit;
non idcirco natus est, ne non Deus maneret, sed ut
manente Deo homo natus in Deum sit. Nam et
 Emmanuel nomen ejus est <note>(Matth. I, 23)</note>, quod est
nobiscum Deus: ut non defectio Dei ad hominem sit,
<pb n="0348B"/>
sed hominis profectus ad Deum sit <note>(Joan. XVII, 5)</note>.
Vel cum glorificari se rogat, non utique naturae Dei,
sed assumptioni humilitatis hoc proficit. Nam hanc
gloriam postulat, quam ante constitutionem mundi
apud Deum habuit.</p>
        </div3>
<div3>
          <head>8.</head>
          <p>
 <hi>Quid de hora ignorata.</hi> --Respondentes quoque
stultissimis eorum professionibus, usque ad ignoratae
horae descendimus demonstrationem: quae etiamsi,
secundum illos, a Filio apprehensa (percepta) non
esset, tamen id ad contumeliam divinitatis unigenitae
non pertineret; quia natura non ferret, ut eum
nativitas retroageret ad innascibilitatis ininitiabilem
substitutionem, potestati suae Patre momentum
definiendi adhuc diei ad demonstrationem auctoritatis
innascibilis reservante: neque in eo infirmam
<pb n="0348C"/>
intelligi posse naturam, in qua tantum inesset
ex nativitate naturae, quantum implere posset perfecta
nativitas: neque ad differentiam divinitatis
unigenito Deo ignorationem diei et horae deputandam,
cum ad demonstrandam adversum haereticos Sabellianos <emph>326</emph> 
 innascibilem in Patre atque ininitiabilem
potestatem, innascibilis haec in eo sit potestatis exceptio.
 Sed quia hanc nescitae diei professionem,
non ignorationis esse infirmitatem, sed tacendi dispensationem
<pb n="0349A"/>
docuimus: expurganda etiam nunc
est omnis impiae assertionis occasio, et omnes haereticae
blasphemiae transcurrendae sunt praedicationes,
ut veritas Evangelii per ea ipsa quibus obscurari
videtur eluceat.</p>
        </div3>
<div3>
          <head>9.</head>
          <p>
 <hi>Passionis timor ac dolor contra Filii aequalitatem
objicitur.</hi> --Volunt enim plerique eorum ex passionis
metu et ex infirmitate patiendi, non in natura
eum impassibilis Dei fuisse: ut qui timuit et doluit,
non fuerit vel in ea potestatis securitate quae non timet,
vel in ea Spiritus incorruptione quae non dolet;
sed inferioris a Deo patre naturae, et humanae passionis
trepidaverit metu, et ad corporalis poenae congemuerit
atrocitatem atque hac impietatis suae assertione
nitantur, quia scriptum sit: <hi>Tristis est
<pb n="0349B"/>
anima mea usque ad mortem <note>(Matth., XXVI, 38)</note>
          </hi>; et
rursum: <hi>Pater, si possibile est, transeat calix iste a
me <note>(Ibid., 39)</note>
          </hi>; sed et illud: <hi>Deus meus, Deus
meus, quare me dereliquisti <note>(Matth., XXVII, 46)</note>
          </hi>? hoc
quoque adjiciant: <hi>Pater, commendo in manus tuas
spiritum meum (Lucae XXIII, 46)</hi>. Has enim omnes
piae fidei nostrae professiones ad impietatis suae rapiunt
usurpationem: ut timuerit, qui tristis est, qui
et transferri a se calicem deprecatus sit; ut doluerit,
qui derelictum se a Deo in passione conquestus
sit; ut infirmus quoque fuerit, qui spiritum suum Patri
commendaverit, nec anxietas admittat similitudinem
<pb n="0350A"/>
exaequatae ad Deum in Unigeniti nativitate <emph>327</emph> 
naturae quae infirmitatem diversitatemque suam et deprecatione
calicis, et desolationis querela, et commendationis
confessione testetur.</p>
        </div3>
<div3>
          <head>10.</head>
          <p>
 <hi>Mortem haud recte dicitur timuisse, quam docuit
non timendam.</hi> --Ac primum ante quam ex his
ipsis dictis demonstremus, nec metuendi de se in
eum infirmitatem incidisse aliquam, nec dolendi:
quaerendum est quidnam videatur timere potuisse,
ut in eum formido intolerandi doloris inciderit.
Et puto non alia hic ad timendum, quam passionis
et mortis, causa praetenditur. Et interrogo eos, qui
hoc ita existimant, an ratione subsistat, ut mori timuerit,
qui omnem ab Apostolis terrorem mortis
apellens, ad gloriam eos sit martyrii adhortatus,
<pb n="0350B"/>
dicens: <hi>Qui non accipit crucem suam et sequitur me,
non est me dignus: et qui invenit animam suam, perdet
illam: et qui perdiderit eam propter me, inveniet eam <note>(Matth. X, 38, 39)</note>
          </hi>.
Cum enim pro eo mori vita sit;
quid ipse in mortis sacramento doluisse existimandus
est, qui pro se morientibus vitam rependat?
Et cum non timendos esse qui corpus occiderent
monet <note>(Ibid., 28)</note>; ipsum illum mors ad timorem
passionis corporalis exterruit?</p>
        </div3>
<div3>
          <head>11.</head>
          <p>
 <hi>Quam et sponte oppetiit cum reviviscendi potestate.</hi> --Tum deinde quem dolorem mortis timeret,
potestatis suae libertate moriturus? Humano
<pb n="0351A"/>
enim generi vitae mortem aut vis exterior, id est,
febris, vulneris, casus, ruinae, degrassata in corpus
accelerat; aut ipsa natura corporis nostri senio in
eam ipsam mortem victa concedit. Unigenitus autem
Deus ita potestatem habens ponendae animae,
 ut resumendae, ad peragendum in se mortis sacramentum,
cum poto aceto consummasse se omne humanarum
passionum opustestatus esset, inclinato
capite spiritum tradidit <note>(Joan., XIX, 30)</note>. Si hoc
naturae hominis jus relictum est, ut per se exhalans
spiritum requiescat <emph>328</emph> in mortem, et non dissoluto
corpore labefactata anima decedat, vel abruptis aut
perfossis aut collisis membris spiritus tamquam in
sede sua violatus erumpat aut effluat: incidat in
Dominum vitae mortis metus, si quod emisso spiritu
<pb n="0351B"/>
mortuus est, non libertatis suae ad moriendum usus
est potestate. Quod si ex se mortuus est, et per se
spiritum reddidit; non est terror mortis in potestate
moriendi.</p>
        </div3>
<div3>
          <head>12.</head>
          <p>
 <hi>Nec corpori nec spiritui mors fuit terribilis.</hi> --Sed forte humanae ignorantiae timiditate hanc
ipsam moriendi in se timuit potestatem; ut
licet ab se mortuus sit, tamen hoc ipsum, quod
moriturus esset, timuerit. Et si forte erunt, qui ita
existimabunt; constituant cui rei existiment mortem
fuisse terribilem, Spiritui, an corpori. Si corpori;
anne ignorant, quod Sancto corruptionem non
visuro <note>(Ps. XV, 10)</note>, intra triduum corporis sui
templum esset suscitaturus? Si vero Spiritui mors
terribilis est;  Lazaro in Abrahae sinibus laetante,
<pb n="0351C"/>
infernum chaos Christus timeret? Haec stulta
atque ridicula sunt, ut in potestate ponendae animae
ac resumendae mori timeret, ad sacramentum vitae
<pb n="0352A"/>
humanae sub voluntatis suae libertate moriturus. Non
est in voluntate morientis et potestate non
diu mori timor mortis: quia et voluntas moriendi et
potestas reviviscendi extra naturam timoris est, dum
timeri mors non potest et in voluntate moriendi et
in potestate vivendi.</p>
        </div3>
<div3>
          <head>13.</head>
          <p>
 <hi>An poenas timuerit.</hi> --Sed forte penduli in
cruce corporis poenae et colligantium funium violenta
vincula, et adactorum clavorum cruda vulnera
sunt timori? Et videamus cujus corporis homo
Christus sit; ut in suspensam, et nodatam, et
transfossam carnem dolor manserit. <emph>329</emph>
</p>
        </div3>
<div3>
          <head>14.</head>
          <p>
 <hi>Unde in corporibus sensus.</hi> --Ea enim
natura corporum est, ut ex consortio animae in
sensum quemdam animae sentientis animata, non
<pb n="0352B"/>
sit hebes inanimisque materies: sed et attacta sentiat,
et compuncta doleat, et algens rigeat, et confota
gaudeat, et inedia tabescat, et pinguescat cibo.
Ex quodam enim obtinentis se penetrantisque animae
transcursu, secundum ea in quibus erit, aut oblectatur,
aut laeditur. Cum igitur compuncta aut effossa
corpora dolent, sensum doloris transfusae in ea animae
sensus admittit. Denique vulnus corporis usque
ad hos dolet, et digiti excidentium ( <hi>alias,</hi> excedentium)
ex carne unguium praesegmina nesciunt. Et
si quando accedente vitio pars aliqua corrupta membrorum,
sensum vivae carnis amiserit; ea cum vel
desecabitur vel uretur, dolorem quisquis esse potuisset,
non manente in ea animae permixtione, non
sentiet. Aut cum gravis necessitas recidendi corporis
<pb n="0352C"/>
manet, medicato potu consopitur vigor animae,
et in emortuam sensus sui oblivionem mens succis
 violentioribus occupata conficitur. Ac tum
<pb n="0353A"/>
doloris nescia membra caeduntur, et omnem alti
vulneris plagam sensus carnis emortuus, sensu animae
in se torpentis evadit. Affert itaque dolorem
per animae infirmis admixtionem, in infirmum sensum
suum corpus animatum.</p>
        </div3>
<div3>
          <head>15.</head>
          <p>
 <hi>Unde Christi corpus et anima.</hi> --Si igitur homo
Jesus Christus per initia corporis atque animae nostrae
vixit in corpore, et non ita ut corporis sui, sic
et animae suae princeps Deus, in similitudinem <emph>330</emph> 
 hominis constitutus, et habitu repertus ut homo
natus est; dolorem senserit corporis nostri,
animae nostrae et corporis, ut conceptu, ita et initio
animatus in corpore. Quod si assumpta sibi per se
ex Virgine carne, ipse sibi et ex se animam
concepti per se corporis coaptavit; secundum animae
corporisque naturam, necesse est et passionum
<pb n="0353B"/>
fuisse naturam. Evacuans se enim ex Dei forma, et
formam servi accipiens, et filius Dei etiam filius
hominis nascens, ex se suaque virtute non deficiens,
Deus Verbum consummavit hominem viventem.
<pb n="0354A"/>
Nam quo modo filius Dei hominis filius erit natus;
vel manens in Dei forma, formam servi acceperit:
si non potente Verbo Deo ex se et carnem intra
Virginem assumere, et carni animam tribuere,
homo Christus Jesus ad redemptionem animae et
corporis nostri perfectus est natus; et corpus quidem
 ita assumpserit, ut id ex Virgine conceptum,
formam eum esse servi effecerit? Virgo enim non nisi
  ex suo sancto Spiritu genuit quod genuit. Et quamvis
tantum ad nativitatem carnis ex se daret, quantum
ex se foeminae edendorum corporum susceptis originibus
impenderent; non tamen Jesus Christus per
humanae conceptionis coaluit naturam. Sed omnis
causa nascendi invecta per Spiritum, tenuit in hominis
nativitate quod matris est; cum tamen haberet
  in originis virtute quod Deus est.
<pb n="0354B"/>
</p>
        </div3>
<div3>
          <head>16. </head>
          <p>
 <hi>Christus qui et de coelo, et filius hominis, et in coelo.</hi> --Hinc igitur maximum illud ac pulcherrimum <emph>331</emph> 
 suscepti hominis sacramentum Dominus
ipse ostendit, dicens: <hi>Nemo adscendit in coelum,
<pb n="0355A"/>
nisi qui de coelo descendit, filius hominis qui est in
coelo <note>(Joan. III, 13)</note>
          </hi>. Quod de coelo descendit, conceptae
de spiritu originis causa est. Non enim
corpori Maria originem dedit: licet ad incrementa
partumque corporis omne, quod sexus sui est naturale,
contulerit. Quod vero hominis filius est, susceptae
in Virgine carnis est partus. Quod autem in
coelis est, naturae semper manentis potestas est <note>(Vid.
Tract. in psal. II, n. 11)</note>: quae initiata conditaque
per se carne, non se ex infinitatis suae virtute intra
regionem definiti corporis coartavit. Spiritus virtute
ac Verbi Dei potestate in forma servi manens, ab
omni intra extraque coeli mundique circulo coeli ac
mundi Dominus non abfuit. Per hoc ergo et de coelo
descendit, et filius hominis est, et in coelis est:
<pb n="0355B"/>
quia Verbum caro factum non amiserat manere quod
Verbum est. Nam dum verbum est, et in coelis est;
dum caro est, et hominis filius est: dum Verbum
 caro factum est, et de coelo est, et hominis est filius,
et in coelo est: quia et Verbi virtus non corporalibus
modis <emph>332</emph> manens, nec deerat unde descenderat;
et caro non aliunde originem sumpserat,
quam ex Verbo; et Verbum caro factum, cum caro
esset, non tamen non erat et Verbum.
</p>
        </div3>
<div3>
          <head>17. </head>
<p>
            <pb n="0356A"/> <hi>De terra est, ut ex Virgine; ut ex Verbo, de
coelo.</hi> --Absolute autem beatus Apostolus etiam hujus
inenarrandae corporeae nativitatis sacramentum
locutus est, dicens: <hi>Primus homo de terrae limo,
secundus homo de coelo <note>(I Cor. XV, 47)</note>
            </hi>. Hominem
enim dicens, nativitatem ex Virgine docuit: quae
officio usa materno, sexus sui naturam in conceptu
et partu hominis exsecuta est. Et cum ait secundum
hominem de coelo, originem ejus ex supervenientis
in Virginem sancti Spiritus aditu testatus est; atque
ita cum et homo est, et de coelis est; hominis hujus
et partus a Virgine est, et conceptus ex Spiritu est.
Et haec quidem Apostolus ait.</p>
        </div3>
<div3>
          <head>18.</head>
          <p>
 <hi>Quae caro filii hominis quia ex Virgine, panis de
coelo est quia ex sancto Spiritu.</hi> --Ipse autem Dominus
<pb n="0356B"/>
hujus nativitatis suae mysterium pandens sic
locutus est: <hi>Ego sum panis vivus qui de coelo descendi:
si quis manducaverit de pane meo, vivet in aeternum <note>(Joan. VI, 51, 52)</note>
          </hi>,
se panem dicens; ipse
enim corporis sui origo est. Ac ne Verbi virtus atque
natura defecisse a se existimaretur in carnem, <emph>333</emph> 
 panem suum rursus esse dixit: ut
per hoc, quod descendens de coelis panis est,
non ex humana conceptione origo esse corporis
<pb n="0357A"/>
existimaretur, dum coeleste esse corpus ostenditur.
At vero cum suus panis est, assumpti per
Verbum corporis est professio; subjecit enim: <hi>Nisi manducaveritis carnem filii hominis, et sanguinem
ejus biberitis, non habebitis vitam in vobis 
 <note>(Ibid.,  54)</note>
          </hi>:
ut quia id, quod filius hominis est, et panis de
coelis ipse descendit: per panem suum de coelo descendentem,
et per carnem ac sanguinem filii hominis,
et conceptae ex Spiritu sancto, et natae ex Virgine
carnis intelligatur assumptio.</p>
        </div3>
<div3>
          <head>19.</head>
          <p>
 <hi>Christus perfectus Deus, perfectus homo.</hi> --Hujus
igitur corporis homo Jesus Christus et Dei filius, et hominis
est filius, et ex forma Dei se exinaniens formam
servi accepit. Non alius filius hominis, quam qui filius
Dei est: neque alius in forma Dei, quam qui in forma
<pb n="0357B"/>
servi perfectus homo natus est: ut sicut per naturam
constitutam nobis a Deo originis nostrae principe,
corporis atque animae homo nascitur, ita
Jesus Christus per virtutem suam carnis atque
animae homo ac Deus esset, habens in se et totum
verumque quod homo est, et totum verumque quod
Deus est.</p>
        </div3>
<div3>
          <head>20.</head>
          <p>
 <hi>Adae carnem et animam Christum accepisse docentes.
Anima opus Dei.</hi> --Quamquam multi confirmandae
<pb n="0358A"/>
haereseos suae arte, ita aures imperitorum
soleant illudere, ut quia et corpus et anima Adae in
peccato fuit, carnem quoque Adae atque animam
Dominus ex Virgine acceperit, neque hominem totum
ex Spiritu sancto Virgo conceperit. Qui si intelligerent
sacramentum carnis assumptae, intelligerent
etiam sacramentum ejusdem et hominis filii et <emph>334</emph> 
Dei filii. Quasi vero si tantum ex Virgine assumpsisset
quoque ex eadem et animam: cum anima
omnis opus Dei sit, carnis vero generatio semper ex
carne sit.</p>
        </div3>
<div3>
          <head>21.</head>
          <p>
 <hi>Christum volentes esse vocis sonum, et Catholicis
quasi hominem negent affingentes.</hi> --Sed volentes
unigenitum Deum, qui in principio apud Deum erat
Deus Verbum, non substantivum Deum esse, sed
<pb n="0358B"/>
 sermonem vocis emissae, ut quod loquentibus est
suum verbum, hoc sit patri Deo Filius; argute subrepere
volunt, ne subsistens Verbum Deus et manens
in forma Dei Christus homo natus sit: ut cum
hominem illum humanae potius originis causa, quam
 spiritalis conceptionis sacramentum animaverit,
non Deus Verbum hominem se ex partu Virginis efficiens
exstiterit, sed ut in prophetis Spiritus prophetiae,
ita in Jesu Verbum Dei fuerit, et arguere
nos soleant, quod Christum dicamus esse natum
<pb n="0359A"/>
 non nostri corporis atque animae hominem: cum
nos Verbum carnem factum, et se ex forma Dei
evacuantem Christum, et formam servi assumentem,
perfectum secundum habitum conformationis humanae,
et nostrae similitudinis natum hominem
praedicemus: ut vere Dei filius verus hominis
filius verus sit: neque non natus ex Deo homo,
neque quia natus ex Deo homo, ideo Deus esse
deficiens.</p>
        </div3>
<div3>
          <head>22.</head>
          <p>
 <hi>Christi anima a Deo. Unus est in duabus naturis
perfectis.</hi> --Sed ut per se sibi assumpsit ex Virgine
corpus, ita ex se sibi animam assumpsit; quae
utique numquam ab homine gignentium originibus
praebetur. Si enim conceptum carnis nisi ex Deo
Virgo non habuit; longe magis necesse est, anima
<pb n="0359B"/>
corporis, nisi <emph>335</emph> ex Deo, aliunde non fuerit. Et
cum ipse ille filius hominis ipse sit qui et filius Dei,
 quia totus hominis filius totus Dei filius sit; quam
ridicule praeter Dei filium, qui Verbum caro factum
est, alium nescio quem tamquam prophetam Verbo
Dei animatum praedicabimus, cum Dominus Jesus
Christus et hominis filius et Dei filius sit? Per id
vero, quod tristis est anima sua usque ad mortem,
et quod potestatem habet animae suae ponendae et resumendae,
volunt extrinsecus animam, non ex
Spiritu sancto, ut et corpus ex eo conceptum est,
deputare: cum Verbum Deus, in sacramento naturae
suae manens, homo natus sit. Natus autem est, non
<pb n="0360A"/>
ut esset alius atque alius: sed ut ante hominem
Deus, suscipiens hominem homo et Deus
posset intelligi. Nam quo modo Jesus Christus Dei
filius natus ex Maria est, nisi quod Verbum caro factum
est: scilicet quod filius Dei, cum in forma Dei
esset, formam servi accepit? Accepisse autem formam
servi eum, qui esset in Dei forma, de contrariis
 comparatur: ut quanta veritas est manere in Dei
forma, tanta veritas sit accepisse formam servi. Ad
proprietatem enim naturae intelligendam, significatione
verbi ad id communis impellimur. In forma
enim servi est, qui et in forma Dei est. Et cum hoc
  naturae, illud vero dispensationis sit; in ejusdem
tamen est veritatis proprietate, quod utrumque
est: ut tam verus sit in Dei forma, quam verus in
<pb n="0360B"/>
servi. Ut vero assumpsisse formam servi non aliud
est, quam hominem natum esse; ita in forma Dei
esse non aliud est, quam <emph>336</emph> Deum esse, unum
tamen eumdemque, non Dei defectione, sed hominis
assumptione, profitentes et in forma Dei per naturam
divinam, et in forma servi ex conceptione Spiritus
sancti secundum habitum hominis repertum
fuisse. Itaque cum Jesus Christus et natus, et passus,
et mortuus, et sepultus sit; et resurrexit. Non
potest in his sacramentorum diversitatibus ita ab se
dividuus esse, ne Christus sit: cum non alius Christus,
quam qui in forma Dei erat, formam servi acceperit;
neque alius, quam qui natus est, mortuus
<pb n="0361A"/>
sit; neque alius, quam qui est mortuus, resurrexerit;
neque alius, quam qui resurrexit, sit in coelis;
in coelis autem non alius sit, quam qui descendit
ante de coelis.</p>
        </div3>
<div3>
          <head>23.</head>
          <p>
 <hi>Christus passioni obnoxius, num et dolori.
Christi in carne praerogativae.</hi> --Homo itaque Jesus
Christus unigenitus Deus, per carnem et Verbum ut
hominis filius ita et Dei filius, hominem verum secundum
similitudinem nostri hominis, non deficiens
a se Deo, sumpsit: in quo, quamvis aut ictus
incideret, aut vulnus descenderet, aut nodi concurrerent,
aut suspensio elevaret, afferrent quidem haec
impetum passionis, non tamen dolorem passionis inferrent:
ut telum aliquod aut aquam perforans, aut
<pb n="0362A"/>
ignem compungens, aut aera vulnerans, omnes quidem
has passiones naturae suae infert, ut foret, ut
compungat, ut vulneret; sed naturam suam in haec
passio illata non retinet, dum in natura non est vel
aquam forari, vel pungi ignem, vel aerem vulnerari,
quamvis naturae teli sit et vulnerare et compungere
et forare. Passus quidem est Dominus Jesus Christus,
dum <emph>337</emph> caeditur, dum suspenditur, dum crucifigitur,
dum moritur: sed in corpus Domini
irruens passio, nec non fuit passio, nec tamen naturam
passionis exseruit: dum et poenali ministerio
desaevit, et Virtus corporis sine sensu poenae vim
poenae in se desaevientis excepit. Habuerit sane illud
Domini corpus doloris nostri naturam, si corpus
<pb n="0363A"/>
nostrum id naturae habet, ut calcet undas et super
fluctus eat, et non degravetur ingressu, neque aquae
insistentibus vestigiis cedant, penetret etiam solida,
nec clausae domus obstaculis arceatur. At vero si
dominici corporis sola ista natura sit, ut sua virtute,
sua anima feratur in humidis, et insistat in liquidis,
et exstructa transcurrat: quid per naturam
humani corporis conceptam <emph>338</emph> ex Spiritu
carnem judicamus? Caro illa, id est, panis ille de
coelis est; et homo ille de Deo est. Habens ad patiendum
quidem corpus, et passus est; sed naturam
non habens ad dolendum. Naturae enim propriae
ac suae corpus illud est, quod in coelestem gloriam
 conformatur in monte, quod attactu suo fugat
febres, quod de sputo suo format oculos.
<pb n="0363B"/>
</p>
        </div3>
<div3>
          <head>24. </head>
          <p>
 <hi>Passiones humanae an in Christo.</hi> --Sed forte
in quo affectio flendi, sitiendi, esuriendique mansit,
caeterarum quoque humanarum passionum in eo necesse
sit inesse naturam. Qui sacramentum fletus,
sitis atque esuritionis ignorat, sciat et vivificare
flentem, nec mortem Lazari flere <note>(Joan. II, 15)</note>,
quam gaudeat, et flumina aquae vivae ex se praebere
sitientem <note>(Joan. VII, 38)</note>, neque arere siti, qui <emph>339</emph> 
 potens sit potare sitientes, et esurientem eam
<pb n="0364A"/>
quae fructus suos esurienti non praebuerit damnare
arborem <note>(Matth. XXI, 19)</note>, nec naturam eam vinci
inedia, quae naturam viriditatis jussa ariditate demutet <note>(Ibid.)</note>.
Quod si, praeter fletus et sitis et esuritionis
mysterium, assumpta caro, id est, homo totus,
passionum est permissa naturis: nec tamen
ita, ut passionum conficeretur injuriis; ut
flens non sibi fleret, ut sitiens sitim non potaturus
depelleret, et esuriens non se cibo escae alicujus expleret.
Neque enim tum, cum sitivit aut esurivit aut
flevit, bibisse Dominus aut manducasse aut doluisse
monstratus est: sed ad demonstrandam corporis veritatem,
corporis consuetudo suscepta est, ita ut
naturae nostrae consuetudine consuetudini sit corporis
satisfactum. Vel cum potum et cibum accepit,
<pb n="0364B"/>
non se necessitati corporis, sed consuetudini tribuit.</p>
        </div3>
<div3>
          <head>25.</head>
          <p>
 <hi>In Christo corporis humani veritas, non vitia.
Non caro peccati, sed similitudo.</hi> --Habuit enim
corpus, sed originis suae proprium; neque ex vitiis
humanae conceptionis exsistens, sed in formam corporis
nostri virtutis suae potestate subsistens: gerens
quidem nos per formam servi, sed a peccatis et
a vitiis humani corporis liber; ut nos quidem in eo
<pb n="0365A"/>
per generationem Virginis inessemus, sed nostra in
eo per virtutem profectae ex se originis vitia non
inessent: dum homo natus, non vitiis humanae conceptionis
est natus. Tenuit enim Apostolus demonstrandae
nativitatis hujus sacramentum, cum ait: <hi>Sed humiliavit se formam servi accipiens, in similitudine
 hominis constitutus, et habitu repertus ut
homo 
 <note>(Phil. II, 7)</note>
          </hi>: ut dum formam servi accepit,
natus esse in forma hominis intelligatur; dum autem
in similitudine hominis constitutus et habitu
repertus ut homo est, species quidem et veritas corporis
hominem testetur, sed naturas vitiorum,
qui ut homo sit habitu repertus, ignoret. In similitudine
enim naturae, non <emph>340</emph> in vitiorum proprietate
 generatio est. Nam quia in eo, quod formam
<pb n="0365B"/>
servi accepit, nativitatis videbatur significata esse
natura, subjecit in similitudine hominis constitutum
et habitu ut hominem repertum: ne nativitatis veritas
naturae quoque per vitia infirmis proprietas crederetur,
cum et in forma servi esset vera nativitas;
et in habitu repertum ut hominem, esset similitudo
naturae. Ipse quidem per virginem ex se natus
homo, et in similitudine vitiosae peccati carnis
inventus. Quod id ipsum ad Romanos scribens
testatus est Apostolus, cum ait: <hi>Quod enim impossibile
erat legi, in quo infirmabatur per carnem, Deus
filium suum misit in similitudine carnis peccati,
et de peccato condemnavit peccatum <note>(Rom. VIII, 3)</note>
          </hi>.
Non fuit habitus ille tamquam hominis, sed
ut hominis: neque caro illa caro peccati, sed similitudo
carnis peccati: dum et habitus carnis in nativitatis
<pb n="0365C"/>
est veritate, et similitudo carnis peccati a vitiis
humanae passionis aliena est. Ita homo Christus
Jesus et in veritate nativitatis est dum homo est, et
<pb n="0366A"/>
non est in peccati proprietate dum Christus est: quia
et qui homo est, non potuit non homo esse quod
natus est; et qui Christus est, non potuit amisisse
quod Christus est. Atque ita dum homo Christus
Jesus est, habet et nativitatem hominis, qui homo
est; nec est in vitiosa hominis infirmitate, qui Christus
est.</p>
        </div3>
<div3>
          <head>26.</head>
          <p>
 <hi>Christus verus homo sine hominis vitiis Deus
verus permansit. Passionis gesta expenduntur.</hi> --Quamquam igitur nos ad hujus sacramenti intelligentiam
apostolica fides instruat, quae et habitu ut
hominem repertum, et in similitudine carnis peccati
missum hominem Christum Jesum esse testata sit:
ut cum habitu ut homo est, sit in forma servi, et
non sit in vitiis naturae; et cum in similitudine carnis
<pb n="0366B"/>
peccati est, sit quidem Verbum caro, sed in similitudine
carnis peccati sit potius, quam caro
ipsa peccati sit: et cum homo <emph>341</emph> Christus Jesus
est, sit quidem homo, sed in homine non possit aliud
esse quam Christus est: atque ita et ex corporis nativitate
homo natus sit, nec sit in hominis vitiis, qui
non sit in origine; quia Verbum caro factum non potuit
non caro esse quod factum est, et Verbum licet
caro factum sit, non tamen amisit esse quod Verbum
est; et dum Verbum caro factum originis suae
non potest carere natura, non potuit nisi in naturae
suae origine permanere quod Verbum est, neque
non vere intelligi Verbum caro esse quod factum
est; ita tamen, ut quia habitavit in nobis, non
caro illa Verbum sit, sed Verbi caro sit habitantis
in carne: quae cum ita sint, tamen videamus an peractus
<pb n="0366C"/>
universus ille passionis ordo infirmitatem in
Domino corporalis doloris permittat intelligi. Dilatis
enim ad modicum eorum dictorum causis, ex quibus
<pb n="0367A"/>
metum Domino haeresis adscribit; res ipsas ut gestae
sunt conferamus. Neque enim fieri potest, ut
timor ejus significetur in verbis, cujus fiducia contineatur
in factis.</p>
        </div3>
<div3>
          <head>27.</head>
          <p>
 <hi>An metus Passionis in Christo.</hi> --Timuisse tibi,
o haeretice, Dominus gloriae passionem videtur? Sed
ei ob ignorantiae hujus errorem et satanas Petrus et
scandalum est <note>(Matth. XVI, 23)</note>. Et ille quidem per
charitatem Christi, quem ei non caro neque sanguis,
sed Pater qui in coelis est revelaverat, detestatus
passionis sacramentum, tali severitatis sententia
confirmatus ad fidem est. Tu quid sectaberis spei,
Christum Deum negando, et metum ei passionis addendo?
Anne timuit, qui armatis ad corripiendum
se obvius prodiit <note>(Joan. XVIII, 6)</note>? et in corpore ejus
<pb n="0367B"/>
infirmitas fuit, ad cujus occursum consternata persequentium
agmina conciderunt, et majestatem ingerentis
se ad vincula non ferentes <emph>342</emph> supinatis
corporibus reciderunt? Quam igitur infirmitatem dominatam
 hujus corpori credis, cujus tantam habuit
natura virtutem?</p>
        </div3>
<div3>
          <head>28.</head>
          <p>
 <hi>An doloris.</hi> --Sed forte dolorem vulnerum timuit.
Quem, rogo, penetrantis in carnem clavi habuit
 horrorem, qui excisae auris carnem solo
restituit attactu <note>(Luc. XXII, 51)</note>? Expone nobis tu,
dominicae infirmitatis assertor, hoc in ipso passionis
tempore infirmatae opus carnis. Exserente enim Petro
atque adigente gladium, truncus aure servus sacerdotis
adstabat. Quomodo ex decisae auris
vulnere, contingente Christo, restituta caro auris
<pb n="0367C"/>
est? Unde inter fluentem sanguinem et post ipsa
<pb n="0368A"/>
discindentis gladii vestigia, et in ipsa trunci corporis
calumnia, exiit quod non est, et sequitur quod
non exstat, et rependitur quod caretur? Producens
haec ergo aurem manus, clavum dolet? et sentit sibi
vulnus, qui alteri dolorem vulneris non relinquit?
Compungendae carnis metu tristis est, cujus attactui
licet carnem donare post caedem? Quod si haec in
Christi corpore virtus fuit, qua, rogo, fide naturaliter
 infirmus fuisse defenditur, cui naturale fuit
omnem humanarum infirmitatum inhibere naturam?</p>
        </div3>
<div3>
          <head>29.</head>
          <p>
 <hi>An inde tristis.</hi> --Sed forte stulta atque impia
perversitate hinc infirmis in eo naturae praesumetur
assertio, quia tristis sit anima ejus usque ad mortem <note>(Matth. XXVI, 38)</note>.
Nondum te, haeretice, cur virtutem
dicti non intelligas, arguo. Interim tamen a te
<pb n="0368B"/>
requiro, cur exeunte ad proditionem Juda non memineris
dictum fuisse: <hi>Nunc honorificatus est filius hominis <note>(Joan. XIII, 31)</note>
          </hi>.
Si enim passio honorificatura
eum erat; quomodo tristem eum metus passionis effecerat?
Nisi forte tam irrationabilis fuerit, ut pati
timuerit <emph>343,</emph> quae se essent glorificatura patientem.</p>
        </div3>
<div3>
          <head>30.</head>
          <p>
 <hi>An calicem transferri a se precatus sit.</hi> --Sed
forte timuisse usque eo existimabitur, ut transferri a
se calicem deprecatus sit, dicens: <hi>Abba pater, possibilia
tibi omnia sunt, transfer hunc calicem a me <note>(Marc. XIV, 36)</note>
          </hi>.
Ut de caeteris non calumnier, nonne
hebetudinem impietatis tuae vel hinc coarguisses, quia
legeras: <hi>Reconde gladium tuum in thecam: calicem,
quem dedit mihi Pater, non bibam illum <note>(Joan. XVIII,
11)</note>
          </hi>? Quomodo enim per patiendi metum transferri a
<pb n="0368C"/>
se deprecaretur, quod per dispensationis studium
<pb n="0369A"/>
festinaret implere? Non enim convenit, ut pati
nollet, qui pati vellet. Et cum pati eum velle cognosceres;
religiosius fuerat dicti inintelligentiam
confiteri, quam ad id impiae stultitiae furore
prorumpere, ut eum assereres ne pateretur orasse,
quem pati velle cognovisses.</p>
        </div3>
<div3>
          <head>31.</head>
          <p>
 <hi>An derelictum se conquestus sit.</hi> --Sed, credo,
te ad impietatis tuae pugnam etiam dicto dominicae
vocis armabis: <hi>Deus, Deus meus, quare me dereliquisti <note>(Marc. XV, 34)</note>
          </hi>?
Post contumeliam enim crucis, forte
dignationem ab eo paterni auxilii existimes recessisse,
et hinc desolatae infirmitatis suae querelam exstitisse.
Si tibi itaque in Christo contemptus et infirmitas
et crux contumelia est; oportuerat te dicti hujus immemorem
non fuisse: <hi>Verum dico vobis, amodo videbitis
<pb n="0369B"/>
filium hominis sedentem a dextris virtutis, et venientem
cum nubibus coeli <note>(Matth. XXVI, 64)</note>
          </hi>.</p>
        </div3>
<div3>
          <head>32.</head>
          <p>
 <hi>Recapitulatio.</hi> --Ubi, rogo, in passione timor?
ubi infirmitas? ubi dolor? ubi contumelia? Timere ab
impiis dicitur? Sed ipse pati velle se praedicat. Infirmus
esse contenditur? Sed se potentem, dum consternatis
persecutoribus obvius non sustinetur, ostendit.
Dolere vulnera carnis arguitur? Sed in eo, quod
carnem auris reddit ex vulnere, caro ipse cum sit,
extra carnalem tamen naturam dolendi vulneris reperitur:
quia dum et <emph>344</emph> manu truncam aurem attingit,
manus illa de corpore est, et dum manus aurem
producit ex vulnere, non esse manus illa corporis
significatur infirmis.</p>
        </div3>
<div3>
          <head>33.</head>
          <p>
 <hi>An crux ei contumeliosa.</hi> --Sed contumeliosa ei
esse crux dicitur. Atquin per hanc hominis filius sedere
<pb n="0369C"/>
a dextris virtutis videndus est, et ex partu virginis
homo natus in majestate sua cum coeli est nubibus
reversus. Non tenes irreligiose rerum naturalium causas:
et dum impietatis atque erroris spiritu plenus
sacramentum fidei non intelligis, ex ipso saeculi
sensu hebetudine haeretica disproficis. Omne
enim, quod timetur, vitari necesse est dum timetur;
<pb n="0370A"/>
et quod infirmum est, sumit ex imbecillitate terrorem;
et quidquid dolet, dolendi in se habet indemutabilem
naturam; et quidquid contumeliosum est,
semper inhonorum est: tu vero quo sensu rationis
intelligis, Dominum nostrum Jesum Christum ad
quod festinat, timere; et consternantem fortes, infirmitate
trepidare; et vulnera non permittentem dolori,
vulneratum dolere; et contumelia crucis dehonestari,
cui crux consessus ad Deum est, et
reditus ad regnum?</p>
        </div3>
<div3>
          <head>34.</head>
          <p>
 <hi>Descendens ad inferos a coelo non recessit. Latronis
alia, alia haereticorum fides.</hi> --Sed forte vel hoc
tibi relictum occasionis impiae arbitraris, ut descensionem
ad inferos et ipsam mortis timuerit necessitatem,
dum id ipsum testari videtur hoc dicto: <hi>Pater,
<pb n="0370B"/>
commendo in manus tuas spiritum meum <note>(Luc.
XXIII, 46)</note>
          </hi>. Hoc legens, et non intelligens, aut pie
tacuisses, aut etiam religiose intelligentiam ejus
orasses: non magis per impudentem assertionem
stulto furore veritatis incapax vagareris. Anne tibi
metuere infernum chaos et torrentes flammas et omnem
poenarum ultricium abyssum credendus est, dicens
latroni in cruce: <hi>Amen dico tibi, hodie mecum
eris in paradiso <note>(Ibid. 43)</note>
          </hi>? Naturae hujus potestatem
jam non dico metu, sed nec infernae <emph>345</emph> sedis
regione concludes, quae descendens ad inferos, a
paradiso non desit (sicuti et hominis filius loquens
in terris, maneat et in coelo), Martyri suo paradisum
promittens, et consummatae beatitudinis delicias
pollicens. Non habet hunc metus corporalis, penetrantem
<pb n="0370C"/>
quidem inferos, sed ubique naturae suae virtute
distentum. Et naturam hanc mundi dominam,
ac libertate spiritalis virtutis immensam, non sibi
terrore mortis gehennae chaos vindicat, qua paradisi
deliciae carere non possunt. Futurus enim in inferis
Dominus, et in paradiso est futurus. Deseca ad metum
poenae naturae indesecabilis portionem: et de
Christo et apud inferos pone quod doleat, et in paradiso
<pb n="0371A"/>
relinque quod regnet. Latro enim rogat, ut
sui in regno suo meminerit. Et, credo, eum ad hanc
beatae confessionis fidem, auditus transeunte palmas
clavo gemitus accendit: et regnum Christi per dolorem
 infirmati in Christo corporis didicit. Ille
dignationem reminiscentis in regno postulat: tu crucis
mortem ad metum deputas. Dominus communionem
ei paradisi mox pollicetur: tu Christum in inferis
sub poenali terrore concludis. Diversae spei fides ista
est. Paradisum meruit sub cruce latro, pendentem
Christum confessus in regno: in poenae vero dolore
et metu mortis Christum deputans, et paradiso
necesse est sis cariturus et regno.</p>
        </div3>
<div3>
          <head>35.</head>
          <p>
 <hi>Epilogus, quale Christi corpus.</hi> --Collatis igitur
dictorum atque gestorum virtutibus, demonstrari
<pb n="0371B"/>
non ambiguum est, in natura ejus corporis infirmitatem
naturae corporeae non fuisse, cui in virtute naturae
fuerit omnem corporum depellere infirmitatem;
et passionem illam, licet illata corpori sit, non tamen
naturam dolendi corpori intulisse: quia quamvis
forma corporis nostri esset in Domino, non tamen
 in vitiosae infirmitatis nostrae esset corpore, qui
non esset in origine, quod ex conceptu Spiritus
sancti Virgo progenuit: quod licet sexus sui officio
genuerit, tamen non terrenae <emph>346</emph> conceptionis suscepit
elementis. Genuit etenim ex se corpus, sed
quod conceptum esset ex Spiritu; habens quidem in
se sui corporis veritatem, sed non habens naturae infirmitatem:
dum et corpus illud corporis veritas est
quod generatur ex virgine; et extra corporis nostri
<pb n="0371C"/>
infirmitatem est, quod spiritalis conceptionis sumpsit
exordium.</p>
        </div3>
<div3>
          <head>36.</head>
          <p>
 <hi>Tristem esse usque ad mortem quid.</hi> --Sed niti
adversum apostolicae fidei demonstrationem haeretici
videntur hoc dicto: <hi>Tristis est anima mea usque
ad mortem <note>(Matth. XXVI, 38)</note>
          </hi>, ut professio ejus, qui
se tristem ait, naturae infirmitatem, per cujus conscientiam
tristis coeperit esse, testetur. Ac primum
humanae intelligentiae sensum interrogo, quid sit
<pb n="0372A"/>
tristem esse usque ad mortem. Non enim ejusdem
significationis est, tristem esse propter mortem,
et tristem esse usque ad mortem: quia ubi propter
mortem tristitia est, illic ipsa mors causa tristitiae
est; ubi vero tristitia usque ad mortem est, mors
non jam tristitiae est causa, sed finis. Qui ergo non
propter mortem, sed usque ad mortem tristis est,
quaerendum est unde sit tristis. Tristis autem non incerto
 neque indefinito humanae ignorantiae
tempore, sed usque ad mortem. Adeo autem non
propter mortem suscepta tristitia est, ut sit destituta
per mortem.</p>
        </div3>
<div3>
          <head>37.</head>
          <p>
 <hi>Tristitiae Christi causa. Cui precetur calicem transire.
Duae Christi voluntates.</hi> --Et ut causam tristitiae
intelligere possimus, videamus quid hanc professionem
<pb n="0372B"/>
tristitiae vel praecesserit, vel consequatur. Totius
enim passionis et fidei mysterium consummatum
paschae coena fuerat per Dominum. Postque universorum
in se scandalum docet <note>(Matth. XXVI, 31 et
32)</note>, sed praecessurum se eos in Galilaeam promittit <note>(Ibid. 33)</note>.
Petrus, caeteris licet scandalizaturis, se tatamen
non scandalizaturum constanti fide spopondit.
Sed Dominus per naturam Dei non ignarus gerendorum,
ter eum negaturum se esse respondit: ut caeterorum
scandalum intelligeretur ex Petro, cum ille
in tam grave fidei periculum eum ter negando recideret.
Tum ille assumptis Petro, Jacobo et Joanne <note>(Ibid. 37)</note>,
duobus ad martyrium <emph>347</emph> electis, et Joanne
in praedicationem Evangelii firmando, tristem se
usque ad mortem professus est. Deinde progressus,
<pb n="0372C"/>
oravit dicens: <hi>Pater meus, si possibile est, transeat a
me calix iste: sed tamen non sicut ego volo, sed sicut
tu vis <note>(Ibid. 39)</note>
          </hi>. Transire a se calicem rogat, utique
jam secum manentem: qui tum in sanguine Novi
Testamenti pro multorum peccatis effundi consummabatur.
Non enim rogat ne secum sit, sed ut a
se transeat. Deinde rogat ne voluntas sua fiat: et
quod vult effici, id ipsum concedi sibi non vult. Ait
enim, <hi>Sed tamen non sicut ego volo, sed sicut tu vis:</hi> 
<pb n="0373A"/>
ut voluntate calicis deprecandi humanae in se sollicitudinis
significans consortium, sententiam a se unitae
sibi communisque cum Patre non discerneret
voluntatis. Ut autem non pro se precari intelligeretur,
et ratio significatae voluntatis ac deprecatio
non obtinendae esset in absoluto; hoc totum hujusmodi
petitionis suae coepit exordio, <hi>Pater meus, si
possibile est.</hi> Aliquid ergo Patri relinquitur, quod ei
an possibile esset incertum sit? Et si nihil Patri impossibile
est, intelligendum est ad cujus conditionem
id quod, <hi>si possibile est,</hi> sit relictum. Post
hujus enim orationis precem sequitur: <hi>Et venit ad
discipulos suos, et invenit eos dormientes, et ait Petro,
Non potuistis una hora vigilare mecum? Vigilate
et orate, ut non intretis in tentationem. Spiritus quidem
<pb n="0373B"/>
promptus, caro vero infirma <note>(Ibid. 40 et 41)</note>
          </hi>.
Anne adhuc tristitiae causa, et transferendi calicis
deprecatio in obscuro est? Vigilari enim secum ob
hoc jubet et orari, ne in tentationem intrent, spiritu
quidem prompto, sed infirma carne. Nam qui non
scandalizaturos se per constantiam fidelis conscientiae
pollicebantur, in scandalo per infirmitatem carnis
erant futuri. Non ergo sibi tristis est, neque sibi
orat; sed illis quos monet orare pervigiles, ne in
eos calix passionis incumbat: quem a se transire
orat, ne in his scilicet maneat. <emph>348</emph>
</p>
        </div3>
<div3>
          <head>38.</head>
          <p>
 <hi>Cur dicat</hi> si possibile est.--Idcirco autem
transferri eum, si possibile esset, a se precatus
est: quia cum impossibile Deo nihil sit, sicut ipse
ait: <hi>Pater, possibilia tibi omnia sunt <note>(Marc. XIV, 36)</note>
          </hi>;
<pb n="0373C"/>
impossibile tamen homini est passionis terrore non
vinci, nec possit nisi per probationem fides nosci.
Atque ideo et pro hominibus ut homo vult calicem
transire, et ut Dei ex Deo voluntas effectui paternae
voluntatis unitur. Id autem quod ait, <hi>si possibile
est,</hi> manifeste in eo docuit quod ait Petro: <hi>Ecce
satanas expetivit, ut vos cerneret sicut triticum:
ego autem rogavi pro te, ut non deficeret fides tua</hi> 
<pb n="0374A"/> <note>(Luc. XXII, 31 et 32)</note>.
Per hunc enim calicem dominicae
passionis tentandi omnes erant. Et pro Petro
Pater rogatur, ne deficiat fides ejus: ut negantis infirmitati
vel dolor saltem poenitentiae non abesset;
 quae fides in eo non deficeret, quod poeniteret.</p>
        </div3>
<div3>
          <head>39.</head>
          <p>
 <hi>Qui tristis usque ad mortem.</hi> --Tristitia igitur
usque ad mortem Domino est: quia in morte, motu
terrae diei tenebris, discissione veli, monumentorum
reseratione, mortuorum resurrectione confirmanda
jam apostolorum fides esset, quam et nocturnae
custodiae terror, et in flagellis, alapis, sputis,
corona spinea, crucis onere, et totius passionis ludibrium,
et postremo maledictae crucis damnatio
commoveret. Sciens igitur Dominus haec omnia post
<pb n="0374B"/>
passionem suam destitutura, ideo et usque ad
mortem tristis est: et scit hunc calicem transire non
posse, nisi biberit, dicens: <hi>Pater meus, non potest
calix iste transire a me nisi bibam illum: fiat voluntas
tua <note>(Matth. XXVI, 42)</note>
          </hi>: consummata in se scilicet
passione metum calicis transiturum, qui nisi
eum bibisset, transire non posset: finem terroris
ejus non nisi consummatae in se passionis terrore
succedere; quia post mortem ejus, per virtutum
gloriam, apostolicae infirmitatis scandalum pelleretur.</p>
        </div3>
<div3>
          <head>40.</head>
          <p>
 <hi>Cur apostolos dormire jam sinat.</hi> --Et quamquam
in eo quod ait: <hi>Fiat voluntas tua,</hi> in calicis, id
est, passionis suae scandalo, apostolos permittens paternae
voluntatis <emph>349</emph> arbitrio; tamen etiam repetitae
tertio orationis prece usus est: postquam ait: <hi>Dormite
<pb n="0374C"/>
jam, et requiescite <note>(Ibid. 45)</note>
          </hi>. Non enim extra
rationis alicujus internae conscientiam, qui antea eos
dormientes coarguisset, nunc jam dormire et requiescere
jubet. Sed intelligentiam nobis Lucas adhortationis
istius tribuisse existimatur: qui cum dixisset,
satanam expetisse ut apostolos modo tritici
cerneret, et Dominum pro fide Petri, ne deficeret,
oratum fuisse; subjecit post multam Domini precem
<pb n="0375A"/>
angelum adstitisse confortantem eum; quo
assistente orare prolixius coeperit, ita ut guttis sanguinum
corporis sudor efflueret <note>(Luc. XXII, 43 et 44)</note> 
Misso enim ad tuitionem apostolorum angelo, et per
eum confortato Domino, ne pro his tristis esset,
jam sine tristitiae metu ait: <hi>Dormite jam, et requiescite.</hi> 
De angelo quidem Matthaeus et Marcus et
de expetitione diaboli nihil locuti sunt: sed post
tristitiam animae, post dormientium objurgationem,
post transferendi calicis deprecationem, non ex nihilo
dormientium adhortatio subsecuta est, nisi quod
cum afuturus ab his esset, et indulti Angeli confortatus
auxilio, securitate custodiae custodiendos
permittebat in somnum.</p>
        </div3>
<div3>
          <head>41.</head>
          <p>
 <hi>De sudore sanguinis et adventu angeli nil in
<pb n="0375B"/>
pluribus libris. Infirmitas Christi perperam inde
colligitur.</hi> --Nec sane ignorandum a nobis est, et
in graecis et in latinis codicibus complurimis, vel
de adveniente angelo, vel de sudore sanguinis nil
scriptum reperiri. Ambigentibus igitur, utrum hoc
in libris variis aut desit, aut superfluum sit (incertum
enim hoc nobis relinquitur de diversitate librorum),
certe si quid sibi ex hoc haeresis blanditur,
ut infirmum affirmet, cui opus fuerit angeli
confortantis auxilio; meminerit Creatorem angelorum
creationis suae non eguisse praesidio; tum deinde
necessario eo modo eum confortatum, quo modo
et tristem esse. Nam si nobis tristis est, id est,
propter <emph>350</emph> nos tristis est, necesse est ut propter
nos sit confortatus et nobis: quia qui de nobis tristis
<pb n="0375C"/>
est et de nobis confortatus est, ea confortatus
est conditione qua tristis est. Sudorem vero nemo
infirmitati audebit deputare: quia et contra naturam
est sudare sanguinem. Nec infirmitas est, quod
<pb n="0376A"/>
potestas non secundum naturae consuetudinem
gessit: neque ad haeresim infirmitatis pertinere
ullo modo poterit, quod adversum haeresim
phantasma mentientem proficiat, per sudorem sanguinis,
ad corporis veritatem. Igitur cum et tristitia
de nobis est, et oratio pro nobis est, non possunt
non omnia propter nos gesta esse intelligi, cum omnia
pro nobis, quibus timebatur, orata sint.</p>
        </div3>
<div3>
          <head>42.</head>
          <p>
 <hi>Tristitiam, calicis deprecationem,</hi> etc. <hi>Apostolos
spectare.</hi> --Praestant autem sibi mutuam Evangelia
plenitudinem: dum alia ex aliis, quia omnia
unius Spiritus praedicatio sit, intelliguntur. Hanc
enim tacitam ab omnibus pro Apostolis Domini orationem
Joannes maxime spiritalium causarum praedicator
ostendit, Dominum ita precatum esse, dicens:
<pb n="0376B"/> <hi>Pater sancte, conserva eos in nomine tuo. Cum
essem cum eis, ego custodiebam eos in nomine tuo:
quos dedisti mihi, et custodivi 
 <note>(Joan. XVII, 11 et 12)</note>
          </hi>.
Non sibi itaque fuit oratio illa, sed apostolis: nec
sibi tristis est, qui orare eos ne tententur monet:
nec sibi angelus mittitur, qui si vellet, duodecim
millia legionum de coelis deduceret: nec
propter mortem timet, qui usque ad mortem anxius
est: nec ut se transeat calix, rogat; sed a se transire
calicem rogat, qui tamen transire non possit,
nisi eum biberit. Transire autem non loco decedere
est, sed omnino non exstare: quod quidem
ipsum et evangelicus et apostolicus sermo significat,
cum dicitur, <hi>Coelum et terra transibunt, verba autem
mea non praeteribunt <note>(Marc. XIII, 31)</note>
          </hi>. Sed et Apostolus:
<pb n="0376C"/> <hi>Ecce vetera transierunt, et facta sunt nova <note>(II Cor. V, 17)</note>
          </hi>.
Sed et cum ait, <emph>351</emph> <hi>Et figura hujus
mundi transibit <note>(I Cor. VII, 31)</note>
          </hi>. Calix ergo, de quo
Patrem orat ut transeat, non potest transire nisi bibatur:
<pb n="0377A"/>
et quod orat Dominus; utique pro his orat,
quos cum his manens ipse salvavit, quos et Patri
salvandos reliquit. Nunc vero sacramentum mortis
peracturus, Patrem his custodem precatur: et missi
in eo angeli, si tamen ita est, non ambigua praesentia
est; et obtentae precis manifesta securitas
est, cum eos consummata oratione adhortatur in
somnum. Effectum autem impetratae orationis, et
adhortatae dormitionis securitatem, jam in ipso
opere passionis Evangelista demonstrat, cum apostolis
omnibus, de persecutorum manibus elapsuris
ait: <hi>Ut adimpleretur verbum quod dixerat, quoniam
quos dedisti mihi, non perdidi ex eis neminem <note>(Joan. XVIII, 9)</note>
          </hi>.
Impletur enim per se orationis precatio,
et salvi omnes sunt. Sed oratur Pater, ut
<pb n="0377B"/>
salvatos per se, nunc in nomine suo salvet ipse. Et
adeo salvat, ut Petri fides poenitentia subsequente
non deficiat, licet territa.</p>
        </div3>
<div3>
          <head>43.</head>
          <p>
 <hi>Epilogus.</hi> --Demonstrata itaque et a Joanne
Domini oratio, et a Luca diaboli postulatio, et ea
quae in Matthaeo atque Marco, et tristitia usque ad
mortem est, et somni objurgatio, et rursum adhortatio,
nihil ambiguitatis relinquunt: cum quando
per precem in Joanne, qua Patri apostolos commendat,
et tristitiae causa et transeundi calicis deprecatio
absoluta sit; non a se passionem amoveri
Domino deprecante, sed Patrem ut apostolos se passuro
tueatur orante: et per Lucam ostensa adversus
diabolum prece, jam de fiducia vetiti autea somni
secura permissio sit.
<pb n="0377C"/>
</p>
        </div3>
<div3>
          <head>44. </head>
          <p>
 <hi>Christus ab humanis vitiis liber. Sensus unde.</hi> --Non est itaque in ea natura, quae supra <emph>352</emph> hominem
<pb n="0378A"/>
 est, humanae trepidationis anxietas: et extra
terreni est corporis mala, non terrenis inchoatum
corpus elementis, etsi originem filii hominis sanctus
Spiritus per sacramentum conceptionis invexit.
Nempe et Altissimi virtus, virtutem corporis,
quod ex conceptione Spiritus virgo gignebat, admiscuit.
Nam cum per transfusae in corpus animae
consortium, sensus animati corporis vivat, et ipsum
ad illatorum dolorem corpus anima corpori permixta
vivificet; quae ubi coelestis spei ac fidei suae
beato calore, terrenae in corpore suo originis despexit
exordium, sui quoque sensus ac spiritus corpus
efficitur in dolore, ut pati se desinat sentire quod
patitur: et quid nobis de natura dominici corporis,
et descendentis de coelo filii hominis adhuc sermo
<pb n="0378B"/>
sit? Ipsa terrena corpora timere ac dolere interdum
nesciunt, quod et doleri necesse est et timeri.</p>
        </div3>
<div3>
          <head>45.</head>
          <p>
 <hi>Tres pueri flammas non timent. Multo magis
Christus.</hi> --Quaero enim an pastas ad fomenta exaestuandi
Babyloniae fornacis flammas Israelitae pueri
timuerint, et utrum in illud nostrae conceptionis
corpus metus tanti ignis incesserit <note>(Dan. III, 23)</note>.
Quaero etiam, an circumambiri se flammis
doluerint. Sed forte idcirco, quia non usti sunt, nihil
doleant; et tum afuisse ignibus natura urendi existimabitur.
Certe haec natura corporis erat, ut et uri
se timeret, et posset uri. Quod si per spiritum fidei
terrena corpora, id est, secundum elementa causarum
communium initiata, neque uri potuerunt, nec
timere: quae ergo per fidem Dei in homine contra
<pb n="0378C"/>
naturam sunt, ea in Deo secundum virtutem Spiritus
ad naturae originem inchoata, non sunt naturaliter
<pb n="0379A"/>
aestimanda. Vincti pueri in medio ignis sunt:
ignem non timent, dum <emph>353</emph> scandunt; flammas
non sentiunt, dum orant; uri non possunt, dum
in igni sunt. Naturam suam in his et corpora et ignis
amittit; nam neque illa uruntur, neque ille urit: et
tamen in caeteris in natura sua est et ignis et corpus;
nam circumstantes ardent, et poenae ministeria in
poena sunt. Non vis, impie haeretice, ut transeunte
palmas clavo Christus non doluerit, neque vulnus
illud nullam acerbitatem teli compungentis intulerit.
Interrogo cur pueri ignes non timuerint, nec
doluerint: aut quid in eorum corporibus naturae
fuerit, ut naturam ignis excederet. Quod si illi fidei
calore, et beati martyrii gloria timere nesciunt quae
timentur; Christus etiamsi vitiorum nostrorum origine
<pb n="0379B"/>
esset conceptus, tamen per crucem mansurus
Deus, et mundum judicaturus, et rex aeternorum saeculorum
futurus, tristis metu crucis esset? et tantorum
praemiorum immemor, turpis metus anxietate
trepidaret?</p>
        </div3>
<div3>
          <head>46.</head>
          <p>
 <hi>Fidei vis ad arcendum dolorem.</hi> --Daniel prophetae
prandio alendus, leonum lacum non timet.
Apostoli caedi se pro Christi nomine et pati gaudent.
Paulo libatio sua corona justitiae est. Desecanda colla
sua percussoribus cum hymnis Martyres tendunt, et
aedificatos sibi congerie lignorum ignes cum canticis
scandunt. Usque eo sensus fidei, perempto in corporibus
naturalis infirmitatis metu, corpora ipsa ad sensum
non sentiendi doloris emutat, ut per animae
<pb n="0380A"/>
propositum firmitas corporis invehatur, animatumque
corpus in id se tantum sentiat, in
quod animae studio commovetur; ut quod pati
animus gloriae cupiditate contemnit, id se
pati corpus anima vegetante non sentiat. Haec
si in hominibus naturalia sunt per animae ad gloriam
ardentis calorem, ut passiones suas nesciant,
et vulnera ignorent, et mortes non intelligant: <emph>354</emph> 
 Dominus vero gloriae Jesus Christus, cujus
et fimbria virtus est, cujus sputus et sermo natura
corporis est, dum et mancus jam non mancus
manum jubetur extendere, et caecus natus nativitatis
vitia non sentit, et truncus aure non truncus
est, in ea infirmitate compuncti ac dolentis corporis
deputabitur, in qua gloriosos ac beatos viros fidei
<pb n="0380B"/>
suae spiritus non reliquit?</p>
        </div3>
<div3>
          <head>47.</head>
          <p>
 <hi>Passiones nostras quomodo susceperit Christus.
Qui peccata portet.</hi> --Passus igitur unigenitus Deus
est omnes incurrentes in se passionum nostrarum infirmitates;
sed passus virtute naturae suae, ut et virtute
naturae suae natus est: neque enim, cum natus
sit, non tenuit omnipotentiae suae in nativitate naturam.
Nam cum natus sit lege hominum, non tamen
hominum lege conceptus est: habens in se et
constitutionem humanae conditionis in partu, et
ipse extra constitutionem humanae conditionis in origine.
Secundum quod ita ex infirmitate corporis nostri
passus in corpore est, ut passiones corporis nostri,
 corporis sui virtute susciperet. Et hujus fidei
<pb n="0381A"/>
nostrae etiam sermo propheticus testis est, cum ait: <hi>Hic peccata nostra portat, et pro nobis dolet: et nos
existimavimus eum in doloribus esse, et in plaga, et in
vexatione. Ipse autem vulneratus est propter iniquitates
nostras, et infirmitatus est propter peccata nostra 
 <note>(Esai.
LIII, 4 et 5)</note>
          </hi>. Fallitur ergo humanae aestimationis opinio,
putans hunc <note>( <hi>al.</hi> hinc)</note> dolere quod patitur. Portans
enim peccata nostra, peccati nostri scilicet corpus
assumens, tamen ipse non peccat. Missus namque
est in peccati carnis similitudine; portans quidem
in carne peccata, sed nostra. Et pro nobis dolet, non
et doloris nostri dolet sensu: quia et habitu ut homo
repertus, habens in se doloris corpus, sed non habens
naturam dolendi, dum et ut hominis habitus
est, et origo non hominis est, nato eo de conceptione
<pb n="0381B"/>
Spiritus sancti. <emph>355</emph> Hinc itaque aestimatus est et
in doloribus et in plaga et in vexatione esse. Formam
enim servi accepit: et natus ex virgine homo opinionem
nobis naturalis sibi in passione doloris invexit. <hi>Ipse autem vulneratus est;</hi> 
 sed <hi>propter iniquitates
nostras.</hi> Nam quamvis sit vulneratus,
non tamen iniquitatis suae vulnus est: et quidquid
patitur, non sibi patitur. Non enim sibi homo natus
est, nec ex se iniquus est. Testatur Apostolus causam
dispensationis istius dicens: <hi>Orantes per
Christum reconciliari Deo: eum, qui non cognovit peccatum,
pro nobis peccatum fecit <note>(II Cor. V, 20)</note>
          </hi>. Peccatum
enim in carne per peccatum condemnaturus,
peccati licet expers, factus est ipse peccatum, id est,
per carnem peccatum in carne condemnans, carnis
<pb n="0381C"/>
quidem nescius, sed pro nobis caro factus est:
et idcirco propter iniquitates nostras est vulneratus.</p>
        </div3>
<div3>
          <head>48.</head>
          <p>
 <hi>Christi virtus in passione emicat. Passio Christi
triumphus.</hi> --Caeterum nescit in Christo Apostolus
trepidationem doloris. Nam dispensationem passionis
locuturus, in sacramento eam divinitatis praedicavit,
dicens: <hi>Donans vobis omnia peccata, delens
quod adversum nos fuit chirographum in sententiis,
quod erat contrarium nobis, tollens illud de medio, et
affigens illud cruci, spolians se carne, et principatus et
potestates traduxit cum fiducia, triumphans eos in semetipso <note>(Coloss. II, 13 et seqq.)</note>
          </hi>.
Succumbere ergo tibi
videtur Virtus ista vulneris clavo; et ad ictum compungentis
exterrita, demutasse se in naturam dolendi?
<pb n="0381D"/>
Atquin Apostolus loquente in se Christo locutus,
<pb n="0382A"/>
et salutis nostrae per Dominum opus memorans,
mortem Christi ita significat, ut carne se spoliet, et
potestates cum fiducia dehonestet, et de his in semetipso
triumphet <note>(II Cor. XIII, 3)</note>. Si in passione
sua necessitas est, et non salutis tuae donum est; si
in cruce dolor compungendi est, et non decreti,
quod in te mors est scripta, confixio est; si in morte
vis mortis est, et non per potestatem Dei carnis exuviae
sunt; si denique mors ipsa aliud est, quam potentum
dehonestatio, quam fiducia, quam triumphus:
adscribe infirmitatem, si ibi necessitas est et natura,
si ibi vis est et diffidentia et dedecus. Sin antem haec
e contrario in sacramento passionis praedicantur;
quis, rogo, furor est, repudiata doctrinae apostolicae
fide <emph>356</emph> mutare sensum religionis, et totum hoc
<pb n="0382B"/>
ad contumeliam imbecillis rapere naturae, quod et
voluntas est et sacramentum, quod et potestas est et
fiducia et triumphus? Triumphus plane est, quaeri ad
crucem, et offerentem se non sustineri; stare ad
sententiam mortis, sed inde consessurum a dextris
virtutis; configi clavis, sed pro persecutoribus orare;
acetum potare, sed sacramentum consummare;
deputari inter iniquos, sed paradisum donare: elevari
in ligno, sed terram tremere; pendere in cruce,
sed solem ac diem fugere; exire e corpore, sed
revocare animas in corpora; sepeliri mortuum, sed
resurgere Deum; secundum hominem pro nobis infirma
omnia pati, sed secundum Deum in his omnibus
triumphare.</p>
        </div3>
<div3>
          <head>49.</head>
          <p>
 <hi>Derelictum objiciunt. Quam nihil inde conficiant.</hi> --
<pb n="0382C"/>Restat nobis adhuc, ut haereticis videtur,
magna et gravis cofessae infirmitatis professio, et
maxime ipsius Domini vocibus edita, cum ait: <hi>Deus,
Deus meus, quare me dereliquisti <note>(Matth. XXVII, 46)</note>
          </hi>?
Quae maximae querelae esse intelligitur protestatio,
derelictum se esse conqueri, infirmitatique permissum?
Verum haec impiae intelligentiae violenta praesumptio,
quam sibi in omni dictorum dominicorum
genere compugnat: ut qui ad mortem festinat, ut
qui per eam honorificandus est, ut qui post eam a
dextris virtutis sessurus est, in his tot beatitudinum
causis mori timuerit, et ob id ad necessitatem moriendi
desertum se a Deo suo queratur, cum in beatis
illis esset mortem obeundo mansurus!</p>
        </div3>
<div3>
          <head>50.</head>
          <p>
 <hi>Commenta eorum varia de Verbi et hominis conjunctione.</hi> --Quin etiam ad irreligiositatis hujus tamquam
<pb n="0383A"/>
ad praeparatam sibi viam, per id ingenia haeretica
contendunt, quod aut defecisse omnino Deum
Verbum in animam corporis volunt, ut non idem fuerit
Jesus Christus hominis filius, qui et Dei filius; et aut
de se defecerit Deus Verbum, dum corpus officio
animae vivificat; aut omnino nec fuerit Christus
homo natus, quia in eo Dei Verbum modo spiritus
prophetalis habitaverit. Sed ridiculae hujus perversitatis
error in majorem se impietatis extendit audaciam,
ne Jesus Christus, ante quam ex Maria natus
est, Christus sit: dum non qui erat natus est, sed
ad id tum primum quod <emph>357</emph> natus est coeperit.
Per quod etiam illud vitii adjungitur, ut Deus
Verbum tamquam pars aliqua virtutum Dei quodam
se tractu continuationis extendens, hominem illum
<pb n="0383B"/>
qui a Maria esse coepit habitaverit, et virtutibus divinae
operationis instruxerit; animae tamen suae motu
naturaque viventem.</p>
        </div3>
<div3>
          <head>51.</head>
          <p>
 <hi>Errores inde consectarii.</hi> --Per hanc ergo
subtilem pestiferamque doctrinam deducuntur in vitium,
ut aut Deus Verbum anima corporis per demutationem
 naturae se infirmantis exstiterit, et
Verbum Deus esse defecerit: aut rursum per exteriorem
nudamque naturam hominem illum sola
vita animae moventis animatum, in quo Verbum
Dei, id est, quaedam quasi potestas extensae vocis
habitaverit, atque ita omni modo impiissimae intelligentiae
aditus pandatur, ut aut Deus Verbum in animam
defecerit, nec permanserit Deus Verbum; aut
omnino Christus ante partum Mariae non fuerit; quia
<pb n="0383C"/>
Jesus Christus, animae solum communis et corporis
<pb n="0384A"/>
homo, hoc habeat sui, quo esse homo coepit exordium,
quem extrinsecus protensi sermonis potestas
ad virtutem operationum confirmaverit; qui nunc a
Dei Verbo contracta rursum protentione desertus,
clamet: <hi>Deus, Deus meus, quare me dereliquisti?</hi> vel
certe tum, cum in animam corporis a Dei Verbi natura
demutatus est, paterno in omnibus usus auxilio,
nunc inops ejus mortique permissus, solitudinem
suam conqueratur, relinquentemque se arguat: omnique
modo exitiabile deceptae fidei periculum comparetur,
si aut in Deo Verbo significari existimetur
naturae infirmitas per querelam; aut omnino nec
fuerit Deus Verbum, dum Christo Jesu Mariae solum
partus exordium est. <emph>358</emph>
</p>
        </div3>
<div3>
          <head>52.</head>
          <p>
 <hi>Fides vera haereticae adversa.</hi> --Sed inter
<pb n="0384B"/>
has impias infirmasque sententias, Ecclesiae fides apostolocis
imbuta doctrinis novit in Christo nativitatem,
sed ignorat exordium. Scit dispensationem, sed nescit
divisionem. Non patitur Christum Jesum, ut
Jesus non ipse sit Christus: nec filium hominis
discernit a Dei filio, ne filius Dei forte non et filius
hominis intelligatur. Non absumit filium Dei in
filium hominis. Neque tripartita Christum fide
scindit, cujus de super texta vestis inscissa est <note>(Joan.,
XIX, 23)</note>: ut Jesum Christum et in Verbum et in
animam et in corpus incidat, neque rursum Deum
Verbum et in animam et in corpus absumat. Totum
ei Deus Verbum est, totum ei homo Christus est;
retinens hoc in sacramento confessionis suae unum,
nec Christum aliud credere quam Jesum, nec Jesum
<pb n="0384C"/>
aliud praedicare quam Christum.
</p>
        </div3>
<div3>
          <head>53. </head>
<p>
            <pb n="0385A"/> <hi>In Dei rebus mens humana deficit. Obtunditur
plus volens videre quam datur.</hi> --Non ignoro autem
in quantum humanae intelligentiae infirmitatem magnificentia
mysterii coelestis impediat, ut haec non
facile aut verbis enuntiare, aut dijudicare sensu,
aut etiam complecti mente possimus. Sciens autem
Apostolus arduum hoc terrenae naturae difficillimumque
esse, rerum divinarum efficientiam
judicio nos nostro, tamquam ad intelligendum
acriore, quam ad efficiendum Deo potiore, concipere,
illi legitimo sibi secundum fidem filio,
sacrasque litteras ab infantia sumenti, ita scribit: <hi>Sicut hortatus sum te sustinere Ephesi, cum irem
 in Macedoniam, ut praeciperes quibusdam ne aliter
docerent, neque attenderent fabulis et genealogiis
<pb n="0385B"/>
interminatis, quae quaestiones magis praestant, quam
aedificationem Dei quae est in fide 
 <note>(I Tim. I, 3 et 4)</note>
            </hi>.
Vetat genealogiae eloquia tractari, et fabulas interminatae
quaestionis attingi. Aedificationem vero Dei
in fide esse ( <hi>supple,</hi> docet): ut <emph>359</emph> humanae verecundiae
modum fideli omnipotentiae Dei religione
concludat, neque se infirmitas nostra ad perspicienda
ea, quae perspiciendi naturam hebetent, extendat.
Quod si contuentibus solis claritatem virtus intenti
luminis obstupescit, ut si quando causam radiantis
lucis solertius acies curiosae contemplationis
inquirat, usque ad emortuum videndi sensum oculorum
natura revocetur, accidatque nitendo magis
videre ne videas; quid nobis in Dei rebus et in sole
justitiae exspectandum est? Nonne incumbet volentibus
<pb n="0385C"/>
 supersapere stultitia? Nonne ipsum illud acre
intelligentiae lumen stupor hebetis desipientiae
occupabit? Non enim natura inferior causam naturae
 potioris intelliget: nec subjacet humanae conceptioni
ratio coelestis ( <hi>id est,</hi> divina). Nam intra
conditionem infirmitatis erit, quidquid infirmi conscientiae
( <hi>in</hi> 3º <hi>casu</hi> ) subditur. Excedit itaque humanam
mentem Dei potestas: ad quam si se infirmitas
protendet, magis infirma reddetur, dum hoc ipsum
quod obtinet amittit, potiore ad obtundendam eam
rerum coelestium natura; quia omnem ejus consectantis
se pervicaciam ipsa complexu ejus major infirmat.
Ut igitur sol ita videndus est, ut possit videri,
tantusque excipiendus lumine est, quantus admittitur;
<pb n="0386A"/>
ne si plus velimus exspectare, minus quoque
quam possumus consequamur; ita et ratio coelestis
in tantum intelligenda est, in quantum se permittit
intelligi; in tantum exspectanda est, in
quantum apprehendendam se dedit; ne si contenti
indulgentiae moderatione non simus, amittamus indulta.
Est ergo in Deo quod percipi potest: est
plane, si modo quod potest velis. Sicut enim est in
sole quod videas, si hoc velis videre quod possis;
amittas autem quod potes videre, dum quod non
potes niteris: ita et in rebus Dei habes quod intelligas,
si intelligere quod potes velis. Caeterum si ultra
quam potes speres; id quoque, quod potuisti, posse
non poteris.</p>
        </div3>
<div3>
          <head>54.</head>
          <p>
 <hi>In ipso Christi ortu temporali caecutit homo.</hi> --
<pb n="0386B"/>Nondum intemporalis nativitatis illius sacramentum
movebo: competentis loci est ille tractatus. Interim
mihi assumptae carnis mysterium in verbis est. Illos
nunc arcanorum <emph>360</emph> coelestium scrutatores consulo,
ut secundum naturam suam nati ex virgine Christi
sacramentum loquantur. Unde dicent virgini conceptum?
unde virgini partum? Quam hanc esse genitalium
originum causam disputabunt? et quid intra secessus
maternorum sinuum coaluisse? Corpus unde?
et homo unde? Jam vero post haec, quid sit descendisse
de coelis filium hominis in coelis manentem?
Non enim ejusdem est, secundum corporales causas,
descendere et manere: quorum alterum decessionis
transmutatio est, alterum manendi imperturbatio
est. Vagit infans, sed in coelo est: puer crescit,
<pb n="0386C"/>
sed plenitudinis Deus permanet. Jam vero
cum adscendit ubi antea fuit, et descendit qui
manet, quo intelligentiae humanae sensu continebitur?
Dominus enim ait: <hi>Quid si videritis
filium hominis adscendentem ubi antea fuit <note>(Joan., VI,
63)</note>
          </hi>? Adscendit filius hominis ubi antea fuit; et quis
hoc sensus concipiet? Descendit de coelo filius hominis
qui in coelis est; et quae hoc ratio praestabit? <hi>Verbum caro factum est;</hi> 
 quae hoc verba loquentur?
Fit caro Verbum, id est, homo Deus: et qui homo
est, in coelis est; et qui Deus est, de coelis est. Adscendit
descendens: sed descendit non descendens.
Est qui erat, et quod est non erat. Currimus
per causas, et ratione deficimur: rationem cernimus,
<pb n="0387A"/>
et causas non intelligimus. Sed Christum Jesum
 et ita intelligentes, sciemus; et magis putantes
nos intelligere, nesciemus.</p>
        </div3>
<div3>
          <head>55.</head>
          <p>
 <hi>Lacrymarum Christi mysterium.</hi> --Jam vero
quantum illud est dictorum et gestorum sacramentum,
flere Christum, et per animi angorem lacrymas
oculis effluere <note>(Luc. XIX, 41)</note>! Unde ejus
animae haec vitia, ut fletum corpori tristitiae moeror
eliciat? Et quae rerum acerbitas, et intolerantia doloris
descendentem de coelis filium hominis in lacrymas
dissolvit? Quid sit deinde, quod in eo fleverit?
Deusne Verbum, an corporis sui anima? Nam
quamvis lacrymarum officium in corpore sit; animi
 tamen eas, in ministerio corporis, quasi quidam
moeror exsudat. Tum deinde quae ei ad flendum
<pb n="0387B"/>
causa sit? Anne impiam parricidalemque Jerusalem,
nihil dignum tantorum Prophetarum <emph>361</emph> et Apostolorum
caede et ipsius Domini sui morte passuram, debito
lacrymarum honore prosequitur? et ut humanarum
mortium deflentur calamitates, ita perditae hujus
desperataeque gentis casus doletur? Et quod hoc,
rogo, flendi sacramentum est? Anima, quae tristis
est, flet. Sed numquid haec prophetas misit?
Numquid haec totiens voluit congregatos pullos ejus
pennarum integimento obumbrare <note>(Matth., XXIII,
37)</note>. Non cadit autem in Verbum Deum moeror, neque
in Spiritum lacrymae. Sed neque in animam
convenit, aliquid ante corpus egisse. Et tamen vere
Jesum Christum flesse non dubium est.</p>
        </div3>
<div3>
          <head>56.</head>
          <p>
 <hi>In Lazaro quid fleverit. Fletus ille an Dei, animaene,
<pb n="0387C"/>
an corporis.</hi> --Pari quoque lacrymarum veritate
et Lazarus fletus est <note>(Joan. XI, 35)</note>. Et quaero primum,
quid fleatur in Lazaro? Non utique mors, quae non
<pb n="0388A"/>
usque ad mortem est, et pro Dei gloria est. Dominus
enim ait: <hi>Infirmitas ista non est usque ad mortem, sed
pro gloria Dei, ut honorificetur filius Dei per eum <note>(Ibid. 5)</note>
          </hi>.
Mors ergo, quae glorificandi Dei causa est,
flendi tristitiam non afferebat. Sed ne in eo quidem
flendi necessitas exsistebat, quod Lazaro moriente
afuisset. Nam ipse ait manifeste: <hi>Lazarus mortuus
est, et gaudeo propter vos, ut credatis, quod non eram
ibi <note>(Ibid. 14 et 15)</note>
          </hi>. Absentia itaque ejus non habuit
causam lacrymandi, quae ad Apostolorum fidem proficiebat:
cum aegri mortem conscientia divinae cognitionis
absens pronuntiasset. Nulla ergo restat
necessitas flendi: et tamen fletum est. Et tamen
quaero, cui imputabitur flletus ille? Deo, an animae,
an corpori? Sed corpus per se tantum non habet lacrymas,
<pb n="0388B"/>
quas ad dolorem animae moerentis profundit.
Longe autem minus est, ut Deus fleverit, qui
glorificandus in Lazaro est. Non convenit autem,
ut anima de sepulcro Lazarum vocet, et ad animae
innexae corpori praeceptum atque virtutem, in mortuum
suum ( <hi>supple</hi> corpus) <emph>362</emph> anima jam ex eo dissoluta
revocetur. Dolet, qui glorificandus est? Flet,
qui vivificaturus est? Non est vivificaturi flere, nec
glorificandi dolere: et tamen vivificat, qui et flevit,
 et doluit.</p>
        </div3>
<div3>
          <head>57.</head>
          <p>
 <hi>Quis in Christo animam ponat ac resumat. Corpusne,
an Verbum.</hi> --Non inopiae necessitate, vel dictorum
ignoratione de multis pauca memoramus; sed
ut absolutam expositionem ratio non morosa commendet.
Gerit Dominus atque agit, quod cum
<pb n="0388C"/>
conscientia nescitur, quod nec ignoratur et ignorabile
est, dum et veritas in rebus est, et in virtute
sacramentum est, ut etiam ex his quae ait, manifeste
<pb n="0389A"/>
docebimus: <hi>Propter hoc me Pater diligit, quod ego
pono animam meam, ut iterum accipiam eam. Nemo
tollit eam a me, sed ego pono eam a me. Potestatem
habeo ponendi eam, et potestatem habeo iterum accipiendi
eam: hoc mandatum accepi a Patre <note>(Joan.
X, 17 et 18)</note>
          </hi>. Animam suam ab se ponit: et quaero
quis ponat? Christum enim non ambigimus esse Deum
Verbum: neque rursum filium hominis ex anima et
corpore constitisse ignoramus, Angelo ad Joseph
confirmante: <hi>Surge, et accipe puerum et matrem ejus,
et vade in terram Israel; defuncti sunt enim, qui quaerebant
animam pueri <note>(Matth. II, 20)</note>
          </hi>. Cujus ergo haec
anima est requiro, corporisne, an Dei? Si corporis;
quid habet corpus potestatis, quod per animae motum
animatur in vitam? Deinde utrum mandati aliquid
<pb n="0389B"/>
corpus acceperit, quod sine anima hebes emortuumque
est? Si vero quisquam putabit animam
suam Verbum Deum ponere, ut rursum resumat; ostendat
Verbum Deum mortuum, id est, ut sine sensu
atque vita, emortui corporis modo, maneret, quod
iterum animam suam ad vivendum, qua rursum vivificaretur, assumpserit.</p>
        </div3>
<div3>
          <head>58.</head>
          <p>
 <hi>Dei non est anima.</hi> --Sed nec Deo animam
quisquam rationis particeps deputabit: quamquam
frequenter anima Dei et sabbata et neomenias <emph>363</emph> 
 odisse scripta sit, et etiam in quibusdam complacere <note>(Esai. I, 14; XLII, 1)</note>.
Sed ex ea istud significatione
commemorari solitum est, qua et manus et
oculi et digiti et brachium et cor in corporali Deo
connumerantur. Nam cum spiritus, secundum Domini
<pb n="0389C"/>
dictum, carnem et ossa non habeat <note>(Luc. XXIV,
39)</note>; ei, qui est nec demutatur <note>(Malach. III, 6)</note>, nulla
ad soliditatem sui corporalium partium membra conveniunt;
sed simplex ac beata natura, unum totum
quod est omnia permanet. Non ergo Deus corporalibus
modis officio interioris animae animatur ad vitam,
sed ipse vita sibi vivit.
<pb n="0390A"/>
</p>
        </div3>
<div3>
          <head>59. </head>
          <p>
 <hi>Nec Deus ponit animam, nec corpus resumit.</hi> --Et quomodo ponit animam suam, vel positam resumit?
vel quae hujus ratio mandati est? Deus ergo nec
ponit ad mortem nec resumit ad vitam. Sed nec
corpus mandatum ad resumendum habet: quia nec
per se resumit. Dictum enim de corporis sui templo
est: <hi>Solvite templum hoc, et post triduum suscitabo
 illud <note>(Joan. II, 19)</note>
          </hi>. Suscitat ergo templum
corporis sui Deus. Et quis ponit animam, ut resumat?
Corpus enim non per se resumit, sed per Deum
suscitatur. Suscitatur autem quod est mortuum, et
nec ponit animam quod vivit. Deus itaque nec mortuus
est, nec sepultus est: et tamen ab eo dictum
est: <hi>Haec enim mittens unguentum hoc in corpus
meum, ad sepeliendum me fecit <note>(Matth. XXVI, 12)</note>
          </hi>.
<pb n="0390B"/>
Quod in corpus suum missum est, ad sepeliendum
eum factum est, et non idem est se esse, suumque
esse: et non unum est, ad sepeliendum se fieri,
et ungi suum corpus: neque convenit corpus
suum esse, seque sepeliri.</p>
        </div3>
<div3>
          <head>60.</head>
          <p>
 <hi>Quaestionis propositae solutio unde pendeat.</hi> --Sed sacramenti istud divini intelligentia est, non
ignorare Deum, quem non nescias hominem; non nescire
autem hominem, quem non ignores Deum; Jesum
Christum <emph>364</emph> non dividere, quia Verbum caro factum
est; sepultum non putare, quem resuscitasse
intelligas; resuscitasse non ambigere, quem negare
non audeas non sepultum. Sepultus enim est Jesus
Christus, quia et mortuus est. Mortuus autem est,
qui et moriturus locutus est: <hi>Deus, Deus meus, quare
<pb n="0390C"/>
me dereliquisti <note>(Marc. XV, 34)</note>
          </hi>? Locutus autem haec
est, qui et dixerit: <hi>Amen dico tibi, quia hodie mecum
eris in paradiso <note>(Luc. XXIII, 43)</note>
          </hi>; paradisum quoque
promittens, magna voce proclamaverit: <hi>Pater, in manus
tuas commendo spiritum meum. Et hoc dicens exspiravit (Ibidem 46)</hi>.</p>
        </div3>
<div3>
          <head>61.</head>
          <p>
 <hi>In eos qui Christum tripertiuntur aut in unum
<pb n="0391A"/>
contrahunt. Quaestiones variae de Christi morte.</hi> --Vos nunc vel tripertientes Christum in Verbum et animam
et corpus, vel totum Christum Deum Verbum
in solum communis generis hominem contrahentes,
hoc nobis magnae pietatis sacramentum, quod in
carne manifestatum est, revelate <note>(I Tim. III, 16)</note>:
quem tradiderit spiritum Christus, et quis in manus
Patris commendaverit suum spiritum, et quis in paradiso
die eadem fuerit, et quis derelinqui se a Deo
questus sit. Nam querela derelicti morientis infirmitas
est: promissio autem paradisi, viventis Dei regnum
est.
Commendatio spiritus, commendantis confidentia
est: traditio spiritus, morientis excessio est.
Quaero itaque, quis moritur? Nempe qui tradit spiritum.
Deinde quis tradit spiritum? Utique qui Patri
<pb n="0391B"/>
commendavit spiritum suum. Et si idem qui commendavit,
idem tradens spiritum mortuus est: interrogo
utrum corpus animam commendet, an Deus corporis
animam? Nam spiritu frequenter significari
animam non ambiguum est: et vel ex hoc ipso, quod
Jesus moriturus tradidit spiritum. Si igitur quisquam
existimandum putabit, commendari animam a corpore,
a dissolvendo viventem, <emph>365</emph> a corrumpendo aeternam,
a resuscitando manentem; et non ambigitur
quin idem commendaverit spiritum Patri, qui et die
eadem in paradiso fuerit cum latrone: et quaero an
sepulcro receptus, in paradiso manserit; an vero in
paradiso manens, derelictum se a Deo questus sit.</p>
        </div3>
<div3>
          <head>62.</head>
          <p>
 <hi>Solutio.</hi> --Unus enim atque idem est Dominus
Jesus Christus, Verbum caro factum, se ipsum
<pb n="0391C"/>
per haec universa significans: qui dum ad mortem
derelinqui se significat, homo est; dum vero
homo est, in paradiso Deus regnet, regnans porro in
paradiso, Patri commendet spiritum Dei filius; commendatum
vero Patri spiritum, hominis filius tradat
ad mortem. Quid nunc de sacramento facimus contumeliam?
 Habes in conquerente ad mortem relictum
se esse, quia homo est: habes eum, qui moritur,
profitentem se in paradiso regnare, quia Deus est.
Cur hoc quod nobis ad intelligentiam mortis suae locutus
est, solum ad impietatem retinemus; et id,
quod idem ad demonstrationem immortalitatis suae
est professus, tacemus? Si ejusdem vox haec atque
<pb n="0392A"/>
sermo est, se derelictum conquerentis, et se regnare
profitentis: qua fidem nostram infidelitatis ratione
dividimus, ut non idem in tempore eodem sit mortuus,
qui et regnet; cum idem ipse de se utrumque
testatus sit, et commendans spiritum, et exspirans?
Quod si idem commendans spiritum atque tradens,
et regnans moritur et mortuus regnat; habemus
in sacramento filii hominis et filii Dei, et
mori regnantem, et regnare morientem.</p>
        </div3>
<div3>
          <head>63.</head>
          <p>
 <hi>Epilogus.</hi> --Absistat itaque omnis irreligiosa
et divini sacramenti incapax infidelitas <note>(Confer. Ambros.,
lib. X, in Luc., n. 56)</note>: quae nescit Christum
non sibi flere, sed nobis, ut assumpti hominis veritatem
ipse quoque affectus humanae consuetudinis
susceptus protestaretur: quae ignorat Christum non
<pb n="0392B"/>
sibi mori, sed vitae nostrae, ut per immortalis Dei
mortem, mortalium vita renovetur: quae non intelligit
querelam derelicti, et regnantis confidentiam;
ut quod Deus regnat, et quod se mori queritur,
sit in intelligentia nostra, et homo mortuus,
et Deus regnans. Non enim alius est moriens et regnans,
neque alius est commendans spiritum et
exspirans, neque alius est sepultus et resurgens, neque
non unus est descendens et adscendens. <emph>366</emph>
</p>
        </div3>
<div3>
          <head>64.</head>
          <p>
 <hi>Christus indivisus. Hoc fugit saeculi prudentes.</hi> --Audi in hoc apostolicae doctrinae eruditam non carnis
sensu, sed dono Spiritus fidem, cum Graecis sapientiam
et Judaeis signa poscentibus loquitur: <hi>Nos autem praedicamus
Christum Jesum crucifixum, Judaeis quidem scandalum,
gentibus autem stultitiam; ipsis autem vocatis Judaeis
<pb n="0392C"/>
atque Graecis Christum Jesum Dei virtutem et Dei
sapientiam <note>(I Cor., I, 23 et 24)</note>
          </hi>. Numquid divisus est
Christus, ut alius sit Jesus crucifixus, alius Christus
virtus et sapientia Dei? Sed hoc et scandalum Judaeis,
et stultitia gentibus est: nobis vero Christus
Jesus Dei virtus, Deique sapientia; sed sapientia non
mundo cognita, nec intellecta prudentibus saeculi.
Et quam non intellecta sit, disce eodem beato Apostolo
dicente: <hi>Sed loquimur Dei sapientiam, quae in
sacramento absconsa est, quam praefinivit Deus ante saecula
in gloriam nostram, quam nemo ex principibus
hujus saeculi cognovit: si enim cognovissent, numquam
Dominum gloriae crucifixissent <note>(I Cor., II, 7 et 8)</note>
          </hi>.
<pb n="0393A"/>
Anne Apostolus ignorat, hanc Dei sapientiam in sacramento
esse absconsam, et esse principibus saeculi
ignorabilem? Anne dividit Christum, ut alius sit Dominus
majestatis, alius Jesus crucifixus? Sed stultissimae
huic atque impiissimae opinioni contradicit,
dicens: <hi>Non enim judicavi me quidquam scire in
vobis, nisi Christum Jesum, et hunc crucifixum <note>(Ib. 2)</note>
          </hi>.</p>
        </div3>
<div3>
          <head>65.</head>
          <p>
 <hi>Contra Christi divisores; quae in eo videntur opposita
conciliantur.</hi> --Aliud Apostolus nescit, neque
aliud scire se judicat: nos autem et infirmis ingenii,
et infirmioris fidei, Christum Jesum scindimus,
dividimus, duplicamus, arbitri mysteriorum et occulti
sacramenti calumniatores. Alius enim nobis est
Christus crucifixus, alius Dei sapientia; alius sepultus,
alius descendens; et alius filius hominis,
<pb n="0393B"/>
alius filius Dei. Non intelligentes docemus, et nescientes
arguimus, et dicta Dei homines emendamus:
et non dignamur secundum Apostolum ita credere: <hi>Quis criminabitur electos Dei? Deus est qui justificat:
quis est qui condemnat? Christus qui mortuus est,
imo etiam qui resurrexit, qui est in dextera Dei, qui
et postulat pro nobis 
 <note>(Rom. VIII, 33 et 34)</note>
          </hi>. Anne
alius pro nobis postulat, quam qui in dextera Dei
est? vel qui in dextera Dei est, non ipse
est qui resurrexit? vel qui resurrexit, non idem
mortuus est? vel qui mortuus est, non idem
condemnat? vel qui condemnat, non idem est qui
justificat Deus? Separemus ergo, si licet, a justificante
Deo condemnantem <emph>367</emph> Christum, a condemnante
Christo mortuum Christum, a mortuo
<pb n="0393C"/>
Christo Christum in dextris sedentem, orantemque
pro nobis. Si itaque haec omnia Christus unus est;
neque alius est Christus mortuus, alius sepultus;
aut alius descendens ad inferna, et alius adscendens
in coelos, secundum illud Apostoli: <hi>Adscendit autem
quid est, nisi qui descendit in inferiora terrae? Qui
descendit, ipse est et qui adscendit super omnes
coelos, ut adimpleat omnia <note>(Ephes. IV, 9 et 10)</note>
          </hi>: quo
usque impietatis nostrae extendimus stultiloquam
ignorationem, ut quod in sacramento Dei absconsum
est, id explicari a nobis posse profiteamur? <hi>Qui
descendit, ipse est et qui adscendit.</hi> Numquid ambigitur,
<pb n="0394A"/>
quin Jesus Christus homo ex mortuis resurgens,
super omnes coelos adscendens, a dextris Dei
sit? Numquid descendisse ad inferos corpus, quod in
sepulcro jacuit, dicetur? Si itaque qui descendit,
 ipse est et qui adscendit, et neque corpus
descendisse ad inferos creditur, et resurgens ex mortuis
corpus adcendisse in coelos non ambigitur: quae
hic praeter ( <hi>supple,</hi> quam) occulti sacramenti, et incogniti
mundo ac principibus saeculi fides relicta
est, ut cum unus atque idem sit descendens et
ascendens, unus quoque nobis Jesus Christus sit, et
Dei filius, et hominis filius, et Verbum Deus, et homo
caro, et passus, et mortuus, et sepultus, et resurgens,
et in coelos receptus, et sedens ad dexteram
Dei: habens in se uno eodemque, per dispensationem
<pb n="0394B"/>
atque naturam, in Dei forma et in forma
servi, sine aliqua sui et partitione quod homo
est, et divisione quod Deus est?</p>
        </div3>
<div3>
          <head>66.</head>
          <p>
 <hi>In uno Christo ut homine infirmitas, ut Deo
virtus.</hi> --Incautae igitur atque ignorantis opinionis
nostrae fidem Apostolus formans, ita confessionis
hujus sacramentum locutus est: <hi>Nam etsi crucifixus
est ex infirmitate, sed vivit ex virtute Dei <note>(I Cor.
XIII, 4)</note>
          </hi>. Praedicans enim filium hominis Dei filium,
qui cum ex dispensatione homo esset, maneret tamen
ex natura Deus; eumdem ex infirmitate crucifixum
ait, qui ex virtute Dei viveret: ut cum infirmitas
esset ex forma servi, et natura maneret ex
Dei forma, et qui cum esset in forma <emph>368</emph> Dei assumpsisset
formam servi; non ambiguum esset, in
<pb n="0394C"/>
quo sacramento et passus esset, et viveret: ut cum
in eodem esset, et infirmitas ad passionem, et ad vitam
Dei virtus; non alius ac divisus a se esset,
qui et pateretur, et viveret.</p>
        </div3>
<div3>
          <head>67.</head>
          <p>
 <hi>Mysteriorum Christi capiendorum regula.</hi> --Passus quidem est unigenitus Deus quae homines pati
possunt: sed utamur Apostoli fide atque dicto: <hi>Tradidi
enim vobis in primis, quia Christus mortuus est pro
peccatis nostris secundum Scripturas, et quia sepultus
est, et quia resurrexit die tertio secundum Scripturas <note>(I Cor. XV, 3 et 4)</note>
          </hi>.
Non nudis usus est ad erroris occasionem
dictorum definitionibus, sed mortis et resurrectionis
<pb n="0395A"/>
modum, non tantum rerum nominibus,
quantum et Scripturarum virtutibus admonens confitendum:
ut haec nostra esset in ejus morte intelligentia,
quae esset in significatione Scripturarum. Infirmas
enim cogitationes, et scrupulosas fidei calumnias
non relinquens, finem hunc tantum <hi>secundum
Scripturas</hi> praedicandae mortis et resurrectionis adjecit:
ne inanium disputationum vento circumacti,
vel fallacium quaestionum ineptis argutiis impediti
infirmaremur: sed in hunc se semper religionis suae
portum fides illaesa revocaret, ut mortem et resurrectionem
hominis filii et Dei filii Jesu Christi <hi>secundum
Scripturas</hi> crederet et confiteretur; pia adversus
calumniam resistendi securitate proposita,
cum ita mori ac resurgere Christus Jesus intelligendus
<pb n="0395B"/>
esset, qualiter scriptus est. Non enim habet
fides periculum: et omnis pia professio in occulto
sacramento Dei tuta est. Natus ex Virgine Christus
est: sed <hi>secundum Scripturas</hi> conceptus de Spiritu
sancto est. Flevit Christus: sed <hi>secundum Scripturas;</hi> 
ut in eo quod flevit, gratulatus sit. Et esurivit Christus:
sed <hi>secundum Scripturas</hi> sine cibo in non habentem
fructus arborem Deus operatus est. Passus Christus
est: sed <hi>secundum Scripturas</hi> tunc a dextris Virtutis
sessurus est. Derelinqui se ad mortem questus est:
sed <hi>secundum Scripturas</hi> tunc confessorem suum secum
in regno paradisi recepit. Mortuus est: sed <hi>secundum
Scripturas</hi> <emph>369</emph> resurgens a dextris Domini
Dominus assedit. In hujus igitur sacramenti fide vita
est: calumniam confessio ista non recipit.
<pb n="0395C"/>
</p>
        </div3>
<div3>
          <head>68. </head>
          <p>
 <hi>Fidei commendatio.</hi> --Certe Apostolus non relinquit,
ut ambigi dicique liceat: Christus natus,
passus, mortuus, resurgens quo modo, qua virtute,
qua divisione, quibus partibus? quis lacrymans est,
quis gaudens, quis conquerens, quis descendens,
quis adscendens? Sed fidei in hoc meritum per confessionem
incunctantis tantum religionis ostendens,
ait, <hi>Ex fide autem justitia sic dicit: Ne dixeris in
corde tuo, quis adscendit in coelum? hoc est Christum
deducere. Vel quis descendit in abyssum? hoc est
Christum a mortuis reducere. Sed quid dicit Scriptura?
  Juxta est verbum tuum in ore tuo et in
corde tuo, hoc est, verbum fidei quod praedicamus:
quia si confessus fueris in ore tuo, quia Dominus Jesus
<pb n="0395D"/>
est, et credideris in corde tuo quia Deus illum suscitavit
<pb n="0396A"/>
a mortius, salvaberis  <note>(Rom. X, 6 et seqq.)</note>
          </hi>. Justum
fides consummat, secundum quod dictum est: <hi>Credidit
Abraham Deo, et deputatum est ei ad justitiam <note>(Gen. XV, 6; Rom. IV, 3)</note>
          </hi>.
Numquid Abraham calumniatus
est Deo, cum ei haereditatem gentium, et
secundum stellarum atque arenae multitudinem mansurae
ex se sobolis numerositatem pollicebatur? De
omnipotentia enim Dei Fides Religiosa non ambigens,
humanae infirmitatis non est detenta naturis;
sed id quod in se erat caducum terrenumque despiciens,
divinae sponsionis fidem ultra modum corporeae
constitutionis excepit: quia nequaquam Dei
virtutes lex possit humana moderari, tantum in efficiendo
 liberalitatis Deo promente, quantum
in spondendo ostenderet voluntatis. Nihil igitur
<pb n="0396B"/>
justius fide est: quia cum aequitas atque moderatio
terrenorum actuum sit probabilis, nihil tamen justius
homini sit, quam omnipotentiam Dei indefinitae
potestatis intelligentia credidisse.</p>
        </div3>
<div3>
          <head>69.</head>
          <p>
 <hi>Descensus et adscensus Christi fides exigitur.</hi> --Hanc itaque in nobis, quae ex fide est, justitiam
Apostolus exspectans, incertae atque infidae ambiguitatis
irreligiositatem removit, vetans curam sollicitae
in cor cogitationis admitti, dicti etiam prophetici
 auctoritate monstrata. Ait enim: <hi>Ne dixeris
in corde tuo, quis adscendit in coelum <note>(Rom. X, 6)</note>
          </hi>?
Haec a Propheta ita dicta, subjectae sententiae absolutione
prosequitur, dicens: <hi>Hoc est Christum</hi> <emph>370</emph> <hi>deducere.</hi> 
Non enim se in coelestem (divinam) scientiam
humanae mentis sensus extendit: sed neque de divinis
<pb n="0396C"/>
operibus religiosa fides ambigit. Non eguit
Christus humanae virtutis auxilio, ut ex illa beatitudinis
suae sede adscendentis cujusquam in coelum
ope deduceretur in corpus: non exterior potestas
eum egit ad terras. Credendus est venisse qualis et
venit: et vera pietas est, Christum non deductum,
sed descendentem confiteri. Sacramentum suum est,
et in tempore, et in opere. Neque quia modo venit,
deductus per alterum esse credendus est: nec temporalis
ejus adventus potestati deducentis subditus
intelligendus est. Sed ne alterius quidem ambiguitatis
infidelitas sinitur. Nam continuo ex dicto prophetico
subditur, <hi>Vel quis descendit in abyssum?</hi> 
Ac mox dicta ratio subjecta est, <hi>hoc est Christum
<pb n="0396D"/>
a mortuis reducere  <note>(Rom. X, 7)</note>
          </hi>. Libertas redeundi in
<pb n="0397A"/>
coelum, ex descendendi in terram libertate est. Ambigendi
autem sublata cunctatio est: scientia in
fide est, ratio in virtute est, effectus in rebus est,
causa in potestate est.</p>
        </div3>
<div3>
          <head>70.</head>
          <p>
 <hi>Cordis simul et oris debet esse fides. Brevis et
facilis ad salutem via, fides.</hi> --Sed non nutante ad id
opus est conscientia. Apostolus enim totum Scripturae
mysterium exsequens, ait: <hi>Juxta est verbum
tuum in ore tuo et in corde tuo <note>(Rom. X, 8; Deut. XXX,
14)</note>
          </hi>. Non tardo opus est petitoque longe verbo confessionis,
nec intervallo aliquo inter cor atque os relicto,
ut quod ad protestationem religionis loquendum
sit, per infidelem ambiguitatem cogitetur. Sed
et juxta nos esse oportet, et in nobis: ne aliqua
 inter regionem cordis atque oris mora, fides forte
<pb n="0397B"/>
nostra non ita in sensu sit, ut in verbis; sed connexa
ori atque cordi, incunctantem habeat et sentiendi
et loquendi religionem. Et hujus quidem dicti
prophetici, ut in caeteris, rationem Apostolus subjecit: <hi>Hoc est verbum fidei quod praedicamus: quia si
confessus fueris in ore tuo quia Dominus est Jesus, et
credideris in corde tuo quia Deus illum suscitavit a
mortuis, salvaberis 
 <note>(Rom. X, 8 et seqq.)</note>
          </hi>.Pietas
est non ambigere, et justitia est credere, et salus est
confiteri. Non in incerta diffluere, neque ad stultiloquia
effervere, neque ratione aliqua virtutes Dei
ventilare, neque modo circumscribere potestatem,
neque causas in investigabilium sacramentorum retractare,
Dominum Jesum <emph>371</emph> confiteri, et a Deo
suscitatum a mortuis credere salus est. Quae vero insania
<pb n="0397C"/>
est, qualis et cujusmodi sit Jesus calumniari:
cum salus sola sit, hoc solum scire, quod Dominus
sit? Tum porro qui humanae inanitatis error est, de
resurrectione ejus lites movere: cum sufficiat ad vitam,
quod a Deo suscitatus sit credidisse? In simplicitate
itaque fides est, in fide justitia est, in confessione
pietas est. Non per difficiles nos Deus ad 
beatam vitam quaestiones vocat, nec multiplici eloquentis
facundiae genere sollicitat. In absoluto nobis
ac facili est aeternitas, Jesum et suscitatum a mortuis
per Deum credere, et ipsum esse Dominum confiteri.
Nemo itaque ea, quae ob ignorationem nostram
dicta sunt, ad occasionem irreligiositatis usurpet.
Cognoscendus enim Jesus Christus mortuus
erat, ut in eo viveremus.
<pb n="0397D"/>
</p>
        </div3>
<div3>
          <head>71. </head>
          <p>
 <hi>Fidei nostrae eruditio est quae Christi videtur infirmitas.</hi> 
<pb n="0398A"/>
--Si itaque ad intelligentiam mortis suae
ait: <hi>Deus, Deus meus, quare me dereliquisti?</hi> et, <hi>Pater,
commendo in manus tuas spiritum meum <note>(Marc. XV,
34; Luc. XXIII, 46)</note>
          </hi>: numquid confessioni nostrae
consulens, infirmum se esse potius confessus est,
quam nos ambiguos non reliquit? Excitaturus namque
Lazarum orat ad Patrem: numquid prece
eguit dicens: <hi>Pater, gratias ago tibi quia exaudisti
me: et ego sciebam quia semper me exaudis, sed
propter turbam dixi, ut credant quia tu me misisti <note>(Joan. XI, 41 et 42)</note>
          </hi>?
Nobis itaque oravit, ne filius
ignoraretur: et cum sibi non proficeret <emph>372</emph> deprecationis
sermo, ad profectum tamen nostrae fidei
loquebatur. Non inops ergo tum auxilii est: sed nos
sumus inopes doctrinae. Clarificari se quoque deprecatur,
<pb n="0398B"/>
ac mox de coelo vox Dei patris clarificantis auditur.
Sed ad auditae vocis admirationem ait: <hi>Non
propter me venit vox ista, sed propter vos <note>(Joan. XII,
30)</note>
          </hi>. Nobis Pater rogatur, nobis Pater loquitur: totum
ad effectum sit nostrae confessionis. Et cum clarificationis
responsio non obsecrationi claritatis sit
impensa, sed ignorationi audientium, quomodo querela
passionis, in summa exsultatione patiendi, non
confessionis nostrae eruditioni praestita intelligetur?
Christus pro persequentibus rogat, quia quod agunt
nesciunt. Christus de cruce paradisum promittit <hi>(Lucae XXIII, 34, 43)</hi>,
quia Deus regnat. Christus
in cruce consummasse omnia aceti poculo gratulatur <note>(Joan. XIX, 30)</note>,
quia moriturus impleverit prophetiam.
Nobis natus est, nobis passus est, nobis mortuus
<pb n="0398C"/>
est, nobis resurrexit. Et cum nobis haec sola sit
proprietas ad salutem, ut Dei filium confiteamur ex
mortuis; cur, rogo, in hac irreligiositate moriamur,
ut cum Christus intra fiduciam divinitatis suae
manens, mori se per significationem assumpti hominis
cum securitate morientis ostenderit, hoc maxime
ad abnegandum eum Deum proficiat, quod se nobis Dei
filius et hominis filium est professus et mortuum?
</p>
        </div3>
      </div1>

<div1>
        <head> <emph>373-374</emph> LIBER UNDECIMUS.</head>
<p divs_removed="true"> <hi>In cujus exordio Hilarius exponit, fidem apud Arianos
unam non esse; et cum Christus verus Deus ac Dei
filius ignorari jam non possit, eum tamen creatum,
et nomine tenus Deum ab illis defendi, dum</hi> dispensationem
assumpti corporis rapiunt ad contumeliam
<pb n="0398D"/>
divinitatis. <hi>Objecta deinde diluit ex iis petita
<pb n="0399A"/>
verbis. quae in Christum post resurrectionis gloriam
conveniunt. Quod enim tum ait:</hi> Adscendo ad patrem
meum et ad patrem vestrum, ad Deum meum, <hi>etc.
ipsum ostendet dixisse de ea natura, qua fratres habet;
sicut de ea, qua participes illi sunt, dixit Propheta:</hi> 
Unxit te, Deus, Deus tuus prae participibus
tuis. <hi>Deinceps Apostoli verba explicat, ex quibus
probare se putant, Christum ut servum Patri subjiciendum,
eumque regni sui cessurum esse potestate,
ac naturae abolitionem passurum: cum apud Apostolum
finis perfectionem et indemutabilem statum
sonet, non abolitionem; nec regni traditio Filio magis
adimat regnandi potestatem, quam Patri eripitur
proprietas eorum quae Filio tradidit; ac demum subjectio
dispensationis sit, non servitutis. Tum subjectionis
<pb n="0399B"/>
illius modum ac causas exponit, eamque non
Deo, cui nihil deest, nihil accedit, non Filio unigenito,
qui aeque indemutabilis est, sed nobis unis proficere
declarat. Non est silendum quod Hieronymus,
ab Amando presbytero rogatus quid apud Paulum
sibi velit illud:</hi> Oportet enim eum regnare donec
ponat omnes inimicos suos, <hi>etc., rescribit epist.</hi> 147:
Miror te hoc a me quaerere voluisse, cum sanctus
Hilarius Pictavensis Episcopus undecimum librum
contra Arianos hac quaestione et solutione compleverit.

        </p>
        <div3 moved_from_p="true">
            <head>1.</head>
          <p>
 <hi>Una ut Domini, ita et Dei unius est fides. Pater
et Filius unus Deus.</hi> --Totum atque absolutum fidei
evangelicae sacramentum multifarie Apostolus tractans,
<pb n="0399C"/>
haec quoque inter caetera divinae cognitionis
praecepta ad Ephesios est locutus: <hi>Sicut et vos vocati
estis in una spe vocationis vestrae. Unus Dominus, una
fides, unum baptisma, unus Deus et pater omnium,
 et per omnes et in omnibus nobis <note>(Ephes. IV, 4, etc.)</note>
            </hi>.
Non enim ambiguis nos et erraticis indefinitae doctrinae
studiis dereliquit, vel incertis opinionibus ingenia
humana permisit, statutis per se et oppositis
obicibus libertatem intelligentiae voluntatisque
concludens: ut sapere nos, nisi ad id tantum quod
praedicatum a se fuerat, non sineret, cum per definitam
fidei indemutabilis constitutionem credi aliter
atque aliter non liceret. Unum itaque nobis Dominum
<pb n="0400A"/>
praedicans, unam fidem memorat; deinde unius Domini
unam fidem memorans, unum etiam baptisma
demonstrat: ut cum unius Domini una fides esset,
unius per hoc fidei in Dominum unum,
unum esset et baptisma. Et quia sacramentum omne
et baptismi et fidei, ut in uno Domino, ita et in Deo
uno est; consummationem spei nostrae unius Dei
professione conclusit: ut unum baptisma et fides una
sicut unius Domini, ita et Dei esset unius. Unus enim
uterque est, non unione, sed proprietate: dum et
unicuique proprium est ut unus sit, vel Patri esse
quod pater est, vel Filio esse quod filius est; et id,
quod uterque in proprietate sua unus est, sacramentum
unitatis ad utrumque est: quia et unus Dominus
Christus Deo patri non potest auferre quod Dominus
<pb n="0400B"/>
est, et unus Deus pater uni Domino Christo non intelligitur
negare quod Deus est: cum si per id, quod
Deus unus est, non et Christo proprium esse videtur
ut Deus sit; necesse est per id, quod unus Dominus
Christus est, non et Deo debitum esse intelligatur
ut Dominus sit; si id, quod unus est, non sacramenti
sit significatio, sed unionis exceptio. Unius
itaque <emph>375</emph> Domini, sicut unius Dei patris, et unum
baptisma et fides una est.</p>
        </div3>
<div3>
          <head>2.</head>
          <p>
 <hi>Fides una non est de Christo dissidentibus.</hi> --Fides autem una jam non est, si non unum Dominum
et unum Deum patrem in conscientiae professione
retinebit. Unum vero Dominum et unum Deum
patrem quomodo fides quae non una est confitetur?
Una autem in tanta praedicationum diversitate jam
<pb n="0400C"/>
non erit, si alius Dominum Jesum Christum, penetrante
palmas clavo, infirmitatis nostrae credet dolore
gemuisse, et egentem naturae suae potestatisque
virtute, imminentis jam sibi mortis timuisse terrore: 
si etiam id, quod principale est, natum negabit,
et creatum potius praedicabit: si Deum dicet
magis, quam intelliget: quia et deos dici religiosum
est, et Deum intelligi divinae naturae conscientia
est. Jam ergo non unus est Dominus Christus si
 alii ut Deus non dolet, alii ut infirmus timet; alii
sit ex natura, alii ex cognomine Deus: et alii ex generatione,
alii ex appellatione sit filius. Et per id neque
Deus pater unus in fide est, si aliis potestate,
<pb n="0401A"/>
aliis generatione pater creditur, quia et universorum
pater Deus sit. Jam porro quis ambiget extra
fidem esse, quidquid extra fidem unam est? quia in
fide una et unus Dominus Christus, et Deus pater
unus sit. Unus autem Dominus Christus non nomine,
sed fide,  unus est filius: sed si Deus sit, si indemutabilis
sit, si non aliquando defuerit vel Deus
esse vel filius. Qui igitur aliter Christum quam est
praedicabit, id est, nec filium nec Deum esse;
alium Christum praedicabit. Sed nec in unius
baptismi fide una est: quia secundum Apostolicam
doctrinam ejus unius baptismi fides una est, cujus
unus Dominus et Dei sit filius Christus, et Deus sit. <emph>376</emph>
</p>
        </div3>
<div3>
          <head>3.</head>
          <p>
 <hi>Christus negari jam nequit: cur. Praedicandus
est qualis fide creditur.</hi> --Non enim negari jam Christus
<pb n="0401B"/>
quin Christus sit potest, neque mundo ignorabilis
effici. Hunc prophetiae volumina consignant,
hunc temporum quotidie proficiens plenitudo
testatur, hunc Apostolorum et Martyrum per virtutum
operationes loquuntur sepulcra, hunc potestas
nominis sui probat, hunc immundi spiritus confitentur,
hunc punitorum daemonum resonant mugitus.
Sed in his omnibus virtutis suae dispensatio est.
Caeterum fide nostra talis, qualis est, praedicandus
est; ut non nomine, sed confessione, in unius baptismi
fide una, unus nobis Dominus sit: quia secundum
unum Dominum Christum, unus Deus pater
est.</p>
        </div3>
<div3>
          <head>4.</head>
          <p>
 <hi>Ariani alium Christum, ut alium Patrem praedicant.
Patrem subdole extollunt, quo Filium dejiciant.</hi> 
<pb n="0401C"/>
--Sed nunc hi novi Christi praedicatores, cuncta
negando quae Christi sunt, alium Dominum Christum
sicuti alium Deum patrem praedicant: quia
neque hic genuerit, sed creaverit; neque ille natus
sit, sed creatus sit, et per id extra veritatem Deus
Christus sit, cui non sit ex nativitate quod Deus est;
et extra fidei conscientiam Deus pater sit, cui non
<pb n="0402A"/>
sit in generatione quod pater est. Laudantes quidem
merito ita, ut dignum est, Deum patrem, naturae
scilicet eum esse inaccessae, inconspicabilis,
inviolabilis, inenarrabilis, infinitae, providae, potentis,
benignae, mobilis, transcurrentis, manentis intra
extraque, et omnia in omnibus sentientis: sed cum
adjiciunt ad supereminentiam laudis, solum bonum,
solum potentem, solum immortalem, quis non hanc
religionem laudationis intelligat eo tendere, ut Dominus
Jesus Christus extra hanc beatitudinem,
quae soli Deo per exceptionem solius defertur ad honorem,
manens ipse et mortalis et infirmus et malus
sit, dum in his Pater solus est? Et ei idcirco naturalis <emph>377</emph> 
 ex Deo patre nativitas abnegatur, ne per
generationem ea in eo quae naturalis Deo patri
<pb n="0402B"/>
beatitudo est maneat; quia nativitas in naturae ejus
sit virtute, quae genuit.
</p>
          <p>5 <hi>Filio ut imagini conveniunt omnia quae Patri.</hi> --Nec apostolicis, nec evangelicis praedicationibus eruditi,
ad impiae professionis suae usurpationem magnificentiam
Dei patris, non religionis fide, sed arte
impietatis extollunt: ut dum incomparabilia omnia
esse naturae ejus edisserunt, degeneris infirmisque
naturae unigenitum Deum per exceptionem comparationis
affirment: Deum ( <hi>supple,</hi> inquam) viventis Dei
vivam imaginem, et beatae naturae plenissimam formam,
et innascibilis substantiae unigenitam nativitatem:
quae nisi perfectam paternae beatitudinis habet
gloriam, et absolutam naturae totius refert
speciem, non est in imaginis veritate. Si autem innascibilis
<pb n="0402C"/>
Dei unigenitus Deus imago est, perfectae
atque absolutae in eo naturae veritas inest, per quam
efficitur esse eum imaginem veritatis. Potens est Pater:
sed si infirmus est Filius, imago jam non est
potentis. Bonus est Pater: sed si in diversi generis
divinitate Filius est, boni imaginem mali natura non
reddit. Incorporeus Pater est: si Filius secundum
<pb n="0403A"/>
Spiritum circumscriptus est corpore, jam incorporei
non est forma corporeus <note>(Vid. l. VIII, n. 48)</note>. Ineffabilis
Pater est: si filium sermo complectitur, extra
imaginem est inenarrabilis natura narrabilis. Verus
Deus est Pater: si Filius in Dei falsitate est, jam non
est veri imago qui falsus est. Non ex parte imaginem
neque ex portione formam eum Dei Apostolus praedicat:
sed imaginem esse eum Dei invisibilis et formam
esse eum Dei loquitur <note>(Coloss. I, 15)</note>. Non potest
expressius in filio Dei divinitatis natura ab Apostolo
praedicari, quam ad id, quod invisibile Dei est,
invisibilis Dei imago sit Christus: qui utique in substantia
  conspicabili imaginem naturae invisibilis
non referret.</p>
        </div3>
<div3>
          <head>6.</head>
          <p>
 <hi>Quae hominis sunt, rapiunt ad injuriam Verbi. Naturae
<pb n="0403B"/>
duplicis distinctione diluta sunt hactenus objecta.</hi> 
--Sed ut superioribus libris docuimus, dispensationem
assumpti corporis rapiunt ad contumeliam divinitatis:
et impietatis causas arripiunt de salutis nostrae sacramento,
Qui si apostolicae fidei tenaces essent, intelligerent
eum, qui in forma Dei esset, assumpsisse <emph>378</emph> 
 formam servi; neque formam servi usurparent
 ad formae Dei dehonestatem, cum forma Dei plenitudinem
in se Dei contineret: et quae essent temporum
ac mysterium, pia ratione tractarent, ut nec contumeliam
divinitas susciperet, nec dispensatio afferret
errorem. Sed omnibus, ut existimo, jam a nobis
absolutissime demonstratis, et sub assumpti corporis
nativitate divinae naturae virtute monstrata, non relictus
est ambigendi locus, quin omnia unigenitus
<pb n="0403C"/>
Deus et homo virtutibus Dei gesserit, et in virtutibus
Dei universa hominis veritate perfecerit: habens in
se et naturam Dei potentis in gestis, dum natus
ex Deo est; et perfecti hominis absolutionem, dum ei
est partus ex Virgine: et cum veritate corporis subsistens
in natura Dei, et cum Dei natura manens in
corporis veritate.</p>
        </div3>
<div3>
          <head>7.</head>
          <p>
 <hi>Quae super sint; et unde diluenda.</hi> --Quamquam
igitur usque ad ipsam mortis gloriam omnis responsionis
nostrae sermo descenderit, et singulis professionis
impiae propositionibus ex evangelicis atque
apostolicis doctrinis sit contradictum: tamen quia
etiam post resurrectionis gloriam quaedam, ad degeneris
naturae infirmitatem demonstrandam, praesumere
impii ausi sunt, his ipsis nunc respondendum
<pb n="0403D"/>
est. Atque ita, ut in caeteris observatum a nobis est,
eorum ipsorum dictorum ratio ex his ipsis dictis afferatur:
<pb n="0404A"/>
ut illic veritas reperiatur, ubi negatur. Quae
enim simpliciter et ad eruditionem fidei divinitus
dicta sunt, necesse est ita dicta sint, ut ad id quod
dicta sunt, non alienorum atque extrinsecus dictorum
confirmentur exemplis.</p>
        </div3>
<div3>
          <head>8.</head>
          <p>
 <hi>Infirmum volunt, cui idem ac nobis Deus et pater,
cui sit subjectus.</hi> --Inter caeteras enim impietates
suas etiam hoc dicto Domini uti haeretici solent: <hi>Adscendo
ad patrem meum et ad patrem vestrum, et ad
Deum meum et ad Deum vestrum <note>(Joan. XX, 17)</note>
          </hi>: ut
per id, quod pater ejus pater eorum est et Deus ejus
Deus eorum est, in natura Dei non sit: dum hoc caeteris
profitetur Deum patrem esse, quod sibi sit;
cessante privilegio in communione et naturae et nativitatis,
per quam et Deus sit natus, et Filius sit.
<pb n="0404B"/>
Teneant quoque etiam illud Apostoli: <hi>Cum autem
dixerit, omnia subjecta sunt, absque eo qui subjecit
ei omnia.  Cum autem</hi> <emph>379</emph> <hi>subjecta ei fuerint
omnia, tunc ipse subjectus erit ei qui sibi subjecit
omnia, ut sit Deus omnia in omnibus <note>(I Cor. XV,
26, etc.)</note>
          </hi>: ut quia subjectio illa infirmis naturae contestatio
esse existimabitur, non sit in paternae
naturae virtute, quem naturalis infirmitas, naturae
potioris subjecerit potestati. Sumant autem omnis
impietatis suae hanc tamquam munitissimam et inexpugnabilem
defensionem, ad veritatem nativitatis
abolendam: ut quia per subjectionem Deus non est;
et per communem sibi atque nobis Deum atque patrem
in communione sit creaturae; ipse quoque ex Deo
creatio sit potius, quam generatio; quia creatio ex
<pb n="0404C"/>
nihilo subsistat, generatio vero naturalem habeat
nativitatis auctorem.</p>
        </div3>
<div3>
          <head>9.</head>
          <p>
 <hi>Mysterium salutis nostrae sacramentum est pietatis,
non offensio divinitatis.</hi> --Omnis quidem calumnia
improba est, quia veritati falsitas, cum jam effrenato
pudore sit, contradicit: sed tamen interdum praetendit
aliquod excusationis ambiguae velamen, ut verecunde
in defensione sit, quod impudenter in sensu
est. Verum nunc in his, quae impie ad infirmandam
Domini nostri divinitatem praesumpta sunt, locus verecundiae
vel falsae excusationis exclusus est: cum
quando ipsa illa ignorationis venia cessante, sola voluntas
irreligiosae intelligentiae detegatur. Ut enim
paululum ipsius dicti evangelici differam demonstrationem:
anne ignorabilis haec erat Apostoli praedicatio
<pb n="0404D"/>
dicentis: <hi>Et quidem confessione omnium, magnum est
pietatis sacramentum, quod manifestatum est in carne,
<pb n="0405A"/>
 justificatum est in spiritu, visum est angelis, praedicatum
est gentibus, creditum est in hoc mundo, assumptum
est in claritate <note>(I Tim. III, 16)</note>
          </hi>. Estne adhuc quisquam
tam hebetis intelligentiae, ut dispensationem
assumptae a Domino carnis aliud quam sacramentum
esse pietatis intelligat? Et primum extra fidem Dei
est, quisque extra hanc erit confessionem. Non enim
Apostolus ambigit, quin hoc ab universis fatendum
sit, mysterium salutis nostrae non esse contumeliam
divinitatis, sed magnae pietatis sacramentum: et sacramentum
non jam in mysterio occultatum,
sed in carne manifestatum; neque adhuc per naturam
carnis infirmum, sed in spiritu justificatum: ut per
justificationem spiritus <emph>380</emph> abesset a fide nostra
carnis infirmitas, et per carnis manifestationem mysterium
<pb n="0405B"/>
non esset occultum, et per mysterii ignorabilem
causam magnae pietatis in sacramento esset
sola confessio. Atque ita Apostolus fidei totius ordinem
tenuit, ut dum pietas est, sacramentum sit; dum
sacramentum est, cognitio in carne sit; dum cognitio
in carne est, justificatio in spiritu sit; quia sacramentum
pietatis, quod manifestatur in carne, ut vere
sacramentum sit, per justificationem spiritus manifestatur
in carne. Ac ne illa manifestatio in carne
qualis esset justificatio in spiritu ignoraretur; sacramentum,
quod manifestatum in carne, et justificatum
in spiritu est, et angelis visum est, et gentibus
praedicatum est, et in hoc mundo creditum, hoc ipsum
assumptum est in claritate: ut in omnibus sit magnae
pietatis sacramentum, dum manifestatur in carne,
<pb n="0405C"/>
 dum justificatur in spiritu, dum visum est ab
angelis, dum praedicatur gentibus, dum creditur in hoc
mundo, dum assumitur in claritate. Nam et visum
sequitur praedicatio, et praedicationem fides, et omnia
consummat claritatis assumptio: quia et magnae pietatis
sacramentum est assumptio claritatis; et per hanc
dispensationis fidem, conformes assumi claritatis
dominicae praeparamur. Magnae igitur pietatis sacramentum
est carnis assumptio: quia per assumptionem
carnis, manifestatio sacramenti in carne est. Sed tamen
<pb n="0406A"/>
manifestatio in carne, non aliud quam magnae
pietatis sacramentum confitendum est: quia manifestatio
ejus in carne, et justificatio spiritus est, et
claritatis assumptio. Et qua tandem spe in fide
nostra est piae dispensationis mysterium divinitatis
infirmitas; cum per claritatis assumptionem, magnae
pietatis sacramentum sit confitendum? Et quia jam
non est infirmitas, sed sacramentum; nec necessitas,
sed pietas: dicti nunc evangelici ratio quaerenda est,
ne quod salutis nostrae et gloriae mysterium est, id ad
occasionem praedicationis impiae relinquatur.</p>
        </div3>
<div3>
          <head>10.</head>
          <p>
 <hi>Christum creatum et servum esse volunt, quia illi
Deus et pater est nobis communis.</hi> --Gravis tibi auctoritas
est, haeretice, et indissolubilis Domini de se professio,
qua ait: <hi>Adscendo ad patrem meum et ad patrem
<pb n="0406B"/>
vestrum, et ad Deum meum et ad Deum vestrum;</hi> <emph>381</emph> 
ut per id, quod et nobis et illi unus et pater pater est,
et Deus Deus est <note>(Joan. XX, 17)</note>, sit in ea infirmitate qua
sumus; dum et per eumdem patrem exaequamur in
filios, et per eumdem Deum comparamur in servos:
et cum nos simus et creatio ex origine, et ex natura
servi, tamen dum et pater nobis communis et Deus est,
sit ei nobiscum et creatio ad naturam communis
et servitus. Et hic impiae praedicationis furor
etiam hoc prophetico utitur dicto: <hi>Unxit te, Deus,
Deus tuus <note>(Psal. XLIV, 8)</note>
          </hi>: ut non sit in ea naturae
virtute qua Deus est, dum ei ungens se Deus in Deum
suum sit ante latus.</p>
        </div3>
<div3>
          <head>11.</head>
          <p>
 <hi>Deus illi et pater est, quia natus; et quia natus,
ideo Deus.</hi> --Ignorat Deum Christum, qui ignorat
<pb n="0406C"/>
Deum natum. Deum autem nasci non est aliud, quam
in ea natura esse qua Deus est: quia nasci cum causam
nativitatis ostendat, non disproficit tamen in
genere auctoris exsistere. Quod autem non disproficit
in genere, debet quidem auctori causam nativitatis
suae, naturam tamen ex se non amisit auctoris:
quia nativitas Dei neque aliunde, neque aliud est.
Quae si aliunde est, nativitas non est; si vero aliud
est, non Deus est. Cum autem ex Deo Deus est; per
id quoque Deus pater Deo filio et nativitatis ejus
<pb n="0407A"/>
Deus est et naturae pater: quia Dei nativitas et ex
Deo est, et in ea est generis natura qua Deus est.</p>
        </div3>
<div3>
          <head>12.</head>
          <p>
 <hi>Christus verba ita temperavit, ut et natum se
proderet et Deum.</hi> --Hujus igitur piae ac debitae professionis
modum ita in omnibus, quae locutus est,
Dominus temperavit, ne divinitati suae contumeliam
confessio nativitatis afferret, ne obsequii religio naturam
majestatis offenderet: sed ut et honorem debitum
 nativitas profiteretur, quae subsistere
se deberet auctori; et naturae conscientiam fiducia
naturalis ostenderet, quae in Deum nascendo subsisteret.
Hinc enim illud est, <hi>Qui me vidit, vidit et Patrem:</hi> 
sed et illud, <hi>Verba quae loquor, non a me loquor <note>(Joan. XIV, 9, 10)</note>
          </hi>.
Nam dum non a se loquitur,
auctori eum necesse est debere quod loquitur: cum
<pb n="0407B"/>
autem se viso Pater videtur, <emph>382</emph> naturae conscientia
est, quae ad demonstrationem in se Dei, non
aliena a Deo in Deum nata substiterit. Vel illud, <hi>Pater
quod dedit mihi, majus est omnibus <note>(Joan.
X, 29)</note>
          </hi>; et rursum, <hi>Ego et Pater unum sumus (Ibidem,
30)</hi>. Nam et datio paterna sumptae nativitatis
professio est: et quod unum sunt, proprietas ex nativitate
naturae est. Vel illud, <hi>Sed judicium omne dedit
Filio, ut omnes honorificent Filium, sicut honorificant
Patrem <note>(Joan. V, 22 et 23)</note>
          </hi>. Nam dum judicium
datur, nativitas non tacetur: dum vero exaequatur
honor, natura retinetur. Vel illud, <hi>Ego in Patre,
et Pater in me;</hi> et rursum, <hi>Pater major me est <note>(Joan.
XIV, 11 et 28)</note>
          </hi>. In eo enim, quod in sese sunt, Dei ex
Deo divinitatem cognosce: in eo vero, quod Pater
<pb n="0407C"/>
major est, confessionem paternae auctoritatis intellige.
Sicut et illud est, <hi>Non potest Filius ab se facere
quidquam, nisi quod viderit Patrem facientem: quaecumque
enim ille facit, eadem et Filius facit similiter. <note>(Joan. V, 19)</note>
          </hi>.
Dum non ab se facit, ad id quod agit
secundum nativitatem sibi Pater auctor est: et tamen
cum quaecumque facit Pater, eadem et Filius
facit similiter, non in aliud aliquid quam in Deum
subsistit, ad facienda omnia, quae Deus pater faciat,
<pb n="0408A"/>
paternae omnipotentiae in se subsistente natura. Haec
itaque secundum spiritus unitatem, et naturae quae
secundum nativitatem est proprietatem, ita demonstrata
sunt, ut et nativitas Deum substitutionis
suae confiteretur, et substitutio naturae conscientiam
non taceret: profitens sibi patrem Deum Deus filius
dum ex eo nascitur; caeterum ad id quod natus est,
totum habens naturale quod Deus est.</p>
        </div3>
<div3>
          <head>13.</head>
          <p>
 <hi>Quem patrem habebat quia natus, coepit habere
Dominum cum factus est servus.</hi> --Dispensatio itaque
magni et pii sacramenti, nativitatis divinae Patrem,
insuper etiam conditionis assumptae Dominum
fecit: dum qui in forma Dei erat, repertus
est in forma servi. Servus enim non erat, cum esset
secundum spiritum  Deus Dei filius. Et secundum
<pb n="0408B"/>
commune judicium, ubi <emph>383</emph> non est servus,
neque dominus est. Deus quidem et pater nativitatis
est unigeniti Dei: sed ad id, quod servus est, non
possumus nonnisi tunc ei dominum deputare, cum
servus est: quia si cum ante per naturam non erat
servus, et postea secundum naturam esse quod non
erat coepit; non alia dominatus causa intelligenda
est, quam quae exstitit servitutis; tunc habens ex
naturae dispensatione dominum, cum praebuit ex hominis
assumptione se servum.</p>
        </div3>
<div3>
          <head>14.</head>
          <p>
 <hi>In forma servi dixit,</hi> ADSCENDO, <hi>etc.</hi> --Manens
igitur in forma servi, qui manebat ante in Dei
forma, homo Christus Jesus locutus est: <hi>Adscendo
ad patrem meum et ad patrem vestrum, et ad Deum
meum et ad Deum vestrum <note>(Joan. XX, 17)</note>
          </hi>. Si igitur
<pb n="0408C"/>
haec servus, et ad servos locutus est; quomodo professio
ista non servi sit, et ad eam magis naturam
quae non in natura servi sit, transferetur; cum ei,
qui in forma Dei manens formam servi assumpsit,
quasi servo ad servos communio non nisi ex eo tantum
possit esse, quod servus est? Pater igitur sibi
ita ut hominibus pater est, et Deus sibi ut servis
Deus est. Et cum haec ad homines servos homo in
servi forma Jesus Christus loquatur; non ambigitur,
<pb n="0409A"/>
quin pater sibi ut caeteris sit ex ea parte qua homo est,
et Deus sibi ut cunctis sit ex ea natura qua servus est.</p>
        </div3>
<div3>
          <head>15.</head>
          <p>
 <hi>In ea dixit forma qua nos vocat fratres. Christus
quare vermis.</hi> --Denique hunc eumdem sermonem
hujusmodi professionis coepit exordio, ita dicens: <hi>Vade autem ad fratres meos, et dices illis,
Adscendo ad patrem meum et ad patrem vestrum, et ad
Deum meum et ad Deum vestrum 
 <note>(Joan. XX, 17)</note>
          </hi>.
Et quaero nunc, fratres ei secundum formam
Dei, anne secundum formam servi esse intelligendi
sint: habeatque aliquod ad eum secundum plenitudinem
habitantis in eo divinitatis corporatio
nostra consortium, ut in fratres ei ad id
quod Deus est deputemur? Sed non ignorat et propheticus
spiritus, unigenito Deo qua ex parte sint
<pb n="0409B"/>
fratres: haec enim non tam homo quam vermis locutus
est, <hi>Narrabo nomen tuum fratribus meis <note>(Psal.
XXI, 23)</note>
          </hi>. Et haec vermis, vel non ex conceptu communium <emph>384</emph> 
 originum vivens, vel e profundis terrae
vivus emergens, ad significationem assumptae et
vivificatae per se etiam ex inferno carnis, professus
est: totoque in psalmo passionis suae sacramenta
prophetico spiritu praelocutus, ex ea necesse
est fratres habeat dispensatione, qua passus est. Novit
sacramentum in eo fratrum etiam Apostolus <note>(Rom. VIII, 29)</note>,
ut primogenitum eum ex mortuis,
ita primogenitum in multis fratribus praedicans. Secundum
id ergo est in multis fratribus primogenitus,
secundum quod est primogenitus ex mortuis; et cum
sacramentum mortis in corpore sit, sacramentum
<pb n="0409C"/>
quoque fraternitatis in carne est. Fratres itaque ex
carne sunt Deo; quia et Verbum caro factum est, et
habitavit in nobis: caeterum unigenitus Deus, in unigeniti
exceptione, sine fratribus est.</p>
        </div3>
<div3>
          <head>16.</head>
          <p>
 <hi>Deus et propria et communi ratione Christi est
pater.</hi> --Ipse autem, universitatis nostrae in se continens
ex carnis assumptione naturam, erat quod nos
sumus, neque amiserat esse quod manserat; habens
ex nativitate tunc, et ex constitutione nunc,
Deum patrem. Secundum constitutionem nunc, quia
ex patre Deo omnia. Omnibus enim Deus pater est,
dum ex eo et in eo omnia sunt. Sed unigenito Deo,
quia Verbum caro factum est, non hinc tantum pater
<pb n="0410A"/>
est: pater enim est ad id, quod in principio apud
Deum erat Deus Verbum. Sed cum Verbum caro factum
est; manet et in Verbi Dei nativitate, et in carnis
constitutione quod pater est. Pater enim omnis
carnis est Deus; sed non secundum quod Verbo Deo
pater est. Verbum autem Deus, neque Verbum esse
desiit, neque caro non fuit. Nam Verbum, quod caro
factum est et habitavit in nobis, neque dum habitat
non vere Verbum est, neque dum Verbum caro est
non vere Deus homo est: quia et habitare, ejus necesse
sit esse qui maneat; et carnem fieri, ejus intelligendum
sit esse qui nascitur. Et quod in nobis
habitat, nostrae carnis assumptio est: quia per id
quod in nobis habitat Verbum caro factum, Deus est
in nostri corporis <emph>385</emph> veritate. Si igitur naturam
<pb n="0410B"/>
detrahit Deo Verbo homo secundum carnem Christus
Jesus, vel non secundum sacramentum pietatis Deus
Verbum homo Christus Jesus est; sit in naturae contumeliam,
quod ei secundum nos et Pater pater, et
Deus Deus est. Quod si Deus Verbum homo Christus
Jesus Deus Verbum esse non destitit; communio
nobis et illi ad patrem et Deum ex ea tantum est natura,
 qua frater est: quia <hi>adscendo ad patrem
meum et ad patrem vestrum, et ad Deum meum et ad
Deum vestrum,</hi> non per id, quod unigenitus Deus
Verbum est, sed per id, quod Verbum caro factum
est, sit fratribus nuntiatum.</p>
        </div3>
<div3>
          <head>17.</head>
          <p>
 <hi>Christo ut Verbo qui pater est, et ut Jesu et servo
Deus est.</hi> --Non incautis autem neque ad occasionem
impietatis incertis significationibus sermo apostolicus
<pb n="0410C"/>
loquitur. Ut nunc Evangelista dictum Domini a professione
fratrum incipiens, totius dicti professionem
ad ejus naturae consortium docuit, ex qua frater
est, pertinere, quia sermo est destinatus ad fratres:
ne ad divinitatis contumeliam reputaretur, quod ad
sacramentum pietatis praedicabatur; cum communio
ad eum nostra, qua pater nobis et sibi pater est, et
Deus nobis et sibi Deus est, secundum dispensationem
carnis exsisteret, fratribus nobis ad eum nativitate
corporis deputandis. Nemo igitur ambigit, Deum
patrem esse etiam Deum Domini nostri Jesu Christi:
sed haec pia nostra professio non patet ad impietatis
occasionem. Deus ejus est: non idcirco, ut diversi
<pb n="0411A"/>
ab eo generis Deus sit. Sed quia ex Patre Deus
natus est, et ex dispensatione servus est; habeat et
 patrem, dum ex eo Deus est; et Deum suum,
dum ex Virgine caro est. Quod brevi atque absoluto
Apostolus sermone consignat, dicens: <hi>Commemorans
in orationibus meis, ut Deus Domini nostri Jesu Christi,
pater claritatis, det vobis spiritum sapientiae et revelationis <note>(Ephes. I, 16 et 17)</note>
          </hi>.
Ubi enim Jesus Christus
est, ibi Deus ejus est: ubi vero claritas est, ibi pater
est. Qui itaque Christo secundum <emph>386</emph> claritatem
pater est, idem Christo secundum Jesum Deus est.
Jesum enim Angelus Christum Dominum, quem Maria
esset paritura, cognominat <note>(Matth. I, 21)</note>. Caeterum
Christum Dominum Spiritum prophetia loquitur.
Et plerisque secundum latinitatem obscurius
<pb n="0411B"/>
hoc dictum videtur: quia latinitas pronominibus non
utitur, quae graecitas usu honesto et necessario semper
usurpat. Ita enim scribitur: <foreign xml:lang="greek">ὁ θεὸς τοῦ Κυρίου
ἡμῶν Ἰησοῦ Χριστοῦ, ὁ πατὴρ τῆς δόξης.</foreign>
Quomodo nobiscum,
si semper pronominum consuetudo esset, ita pronuntiaretur: <hi>Ille Deus illius Domini nostri Jesu Christi,
ille pater illius claritatis.</hi> 
 Per id enim, quod ille Deus
illius Jesu Christi est, et ille pater illius claritatis,
quaedam secundum capacitatem sensus nostri intelligentiae
proprietas expressa est: ut Christi ubi claritas
est, ibi Deus pater ejus sit; ubi vero Christus Jesus
est, ibi pater Deus suus sit; habens Deum suum in
dispensatione cum servus est, et patrem in claritate
cum Deus sit.
<pb n="0411C"/>
</p>
        </div3>
<div3>
          <head>18. </head>
          <p>
 <hi>De Christo ut homine dictum est:</hi> Unxit te, <hi>etc.</hi> 
<pb n="0412A"/>
--Non afferunt autem tempora vel aetates Spiritus
diversitatem, ut non ipse atque idem Christus in corpore
sit, qui mansit Spiritu in prophetis. Loquens
enim per os sancti patriarchae David: <hi>Unxit te, Deus,
Deus tuus oleo exsultationis prae participibus tuis <note>(Psal. XLIV, 8)</note>
          </hi>,
non secundum sacramentum aliud,
quam secundum dispensationem assumpti corporis
est locutus. Nam qui nunc fratribus mandans,
patrem eorum patrem suum et Deum eorum Deum
suum esse, tunc quoque unctum se a Deo suo prae
participibus suis loquebatur: ut dum unigenito Christo
Deo Verbo particeps non est, particeps tamen ei ex
ea nosceretur assumptione qua caro est. Unctio enim
illa non beatae illi et incorruptae et in natura Dei manenti
nativitati profecit, sed corporis sacramento et
<pb n="0412B"/>
sanctificationi hominis assumpti, Petro apostolo testante,
cum ait: <hi>Convenerunt enim in veritate in civitate
ista adversum sanctum</hi> <emph>387</emph> <hi>tuum filium Jesum
quem unxisti <note>(Act. IV, 27)</note>
          </hi>. Et rursum: <hi>Vos scitis quod
factum est verbum per universam Judaeam, incipiens a
Galilaea post baptismum quod praedicavit Joannes, Jesum
 Nazaraeum, quomodo unxit illum Deus Spiritu
sancto et virtute <note>(Act. X, 37 et 38)</note>
          </hi>. Jesus ergo ungitur
ad sacramentum carnis regeneratae. Et quemadmodum
spiritu Dei et virtute unctus sit, non ambiguum
est, tum cum adscendente eo de Jordane vox
Dei patris audita est: <hi>Filius meus es tu, ego hodie genui
te <note>(Psal. II, 6)</note>
          </hi>: ut per hoc testimonium sanctificatae
in eo carnis, unctio spiritalis virtutis cognosceretur.
</p>
          <p>
            <pb n="0413A"/>19 <hi>De Verbo idem dictum nequit intelligi. Cum nulla
illius sit causa. Cum unctus sit natura Deus.</hi> --Caeterum
cum in principio apud Deum erat Deus Verbum,
non habet ullam aut causam aut enarrationem naturae
ejus unctio, quae nihil aliud quam esse in
principio nuntiatur. Neque habuit sane ungendi
se per spiritum et virtutem Dei necessitatem Deus:
qui Dei et Spiritus esset et Virtus. Ungitur ergo Deus
a Deo suo prae consortibus suis. Et si ante dispensationem
carnis plures ex lege sunt Christi; Christus
nunc, qui prae participibus ungitur, posterior in tempore
est, dum unctis participibus antefertur. Denique
ille prophetiae sermo posteriorem unctionem hanc,
quae in tempore esset, ostendit dicens: <hi>Dilexisti justitiam,
et odisti iniquitatem; propterea unxit te, Deus,
<pb n="0413B"/>
Deus tuus oleo exsultationis prae consortibus tuis <note>(Psal.
XLIV, 8)</note>
            </hi>. Consequens et posterior causa numquam
refertur ut prior sit: quia meruisse aliquid, posterius
est, quam esse qui possit mereri. Mereri enim ejus
est, qui sibi ipsi meriti acquirendi auctor exsistat.
Si igitur nativitati unigeniti Dei unctionem deputabimus,
quae unctio ob meritum dilectae justitiae et perosae
iniquitatis indulta sit; provectus potius per
unctionem unigenitus Deus, quam genitus intelligetur:
jamque per incrementa et profectus Deus consummabitur,
qui non natus Deus sit, sed in Deum sit
unctus ex merito; et jam per causam erit Deus Christus,
et non omnis causa per Deum Christum. Et ubi
illud Apostoli erit: <hi>Omnia per</hi> <emph>388</emph> <hi>ipsum, et in ipso, et
ipse est ante omnes, et omnia ipsi constant (Coloss.I, 16
<pb n="0413C"/>
et 17)</hi>? Deus enim Dominus Jesus Christus, non ob
aliqua, neque per aliqua Deus est; sed Deus natus
est. Et qui ex generatione Deus est, non post nativitatem
in Deum per causam profecit: sed in eo, quod
natus est, nibil aliud est nascendo, quam Deus
est. Cum vero ungitur ex causa; non ad id, quod
incremento non eget, spectat unctionis profectus,
sed ad id, quod per incrementum sacramenti profectu
eguit unctionis, id est, ut per unctionem sanctificatus
homo noster Christus exsisteret. Si igitur nunc quoque
per prophetam servi dispensatio demonstratur,
<pb n="0414A"/>
ob quam a Deo suo prae participibus ungitur; et
propterea, quia justitiam dilexerit et iniquitatem
oderit, ungatur: cur prophetae sermo non ad eam
Christi naturam pertinebit, in qua ei sunt ex carnis
assumptione participes? cum praesertim ita se prophetiae
Spiritus temperaverit, ut dum Deus a Deo
suo ungitur, sit ei et in dispensatione unctionis quod
Deus suus est, et in natura quod Deus est. Deus igitur
ungitur: sed quaero an id, quod in principio Deus
erat Verbum, unctum sit? Non utique; nam posterior
Deo unctio est. Et cum non ea Verbi nativitas,
quod in principio apud Deum Deus erat, uncta sit;
id in Deo necesse est ungatur, quod posterius sit in
dispensatione qua Deus est. Et cum Deus a Deo suo
ungitur; id ungitur, quidquid ab eo in mysterio carnis
<pb n="0414B"/>
servile susceptum est.</p>
        </div3>
<div3>
          <head>20.</head>
          <p>
 <hi>Quatenus nobis sit cum Christo communio.</hi> --Nemo igitur magnae pietatis sacramentum, quod manifestatum
in carne est, sensu impio violet, nec se
quisquam Unigenito per substantiam divinitatis exaequet.
Sit nobis ille et frater et particeps secundum
quod Verbum caro factum habitavit in nobis, secundum
quod Mediator Dei atque hominum homo Jesus
Christus est. Sit nobis secundum servos et communis
pater et communis Deus: et prae participibus unctus
sit in ea natura, cum privilegio licet unctus, qua
participes unguntur. Sit in Mediatoris sacramento, <emph>389</emph> 
 ut homo verus, ita et Deus verus, Deus ipse
ex Deo, communem nobiscum habens patrem et
Deum in ea communione qua frater est.
<pb n="0414C"/>
</p>
        </div3>
<div3>
          <head>21. </head>
          <p>
 <hi>Subjectio, regni traditio, et finis objiciuntur.</hi> --Sed forte subjectio illa, regnique traditio, deinde
finis, aut naturae abolitio aut potestatis defectio aut
divinitatis infirmitas sit intelligenda. Plerique enim
ita volunt, ut aut dum subjectis omnibus Deo
subjicitur, per conditionem subjectionis Deus non
sit; aut dum regnum tradit, non sit in regno; aut
dum finis est, finem ejus defectio consequatur.</p>
        </div3>
<div3>
          <head>22.</head>
          <p>
 <hi>Respondendi modus.</hi> --Congruum itaque est,
omnem super his apostolici sermonis sensum
 pertractare: ut singulorum quorumque dictorum
<pb n="0415A"/>
ratione exposita atque edita, sacramenti totius capaces
peruniversitatis intelligentiam praebeamur. Ait
itaque: <hi>Quoniam enim per hominem mors, et per hominem
resurrectio mortuorum. Quomodo enim in
Adam omnes moriuntur, sic et in Christo omnes vivificantur.
Unusquisque autem in suo ordine, primitiae
Christus, deinde hi qui sunt Christi, qui in
adventu ejus: deinde finis, cum tradiderit regnum Deo
et Patri, cum evacuaverit omnem magistratum et omnem
potestatem. Oportet enim illum regnare, donec ponat
omnes inimicos sub pedibus suis. Deus enim omnia subjecit
sub pedibus ejus. Novissima inimica devicta
est ab eo mors. Cum autem dixerit, Omnia subjecta
sunt, absque eo qui illi subjecit omnia.  Cum
autem subjecta fuerint ei omnia, tunc ipse subjectus erit
<pb n="0415B"/>
illi, qui subjecit ei omnia, ut sit Deus omnia in omnibus <note>(I Cor. XV, 21 et seqq.)</note>
          </hi>.</p>
        </div3>
<div3>
          <head>23.</head>
          <p>
 <hi>Quaedam esse quae homo statim non capiat.</hi> --Coelestium dispensationum arcana Apostolus non
ab hominibus, neque per hominem, sed per Jesum
Christum electus gentium magister, quanta potest
absoluti <emph>390</emph> sermonis significatione demonstrat.
Et qui inenarranda usque ad tertium coelum raptus
audisset, ea tantum, quorum natura humana capax
esset, sensui humanae intelligentiae revelavit: non
ignorans tamen quaedam non statim posse atque audiuntur
intelligi, quia infirmitas nostra serius
in verum atque absolutum mentis judicium ea, quae
in aures transfunderentur, acciperet; longiore ad
cunctandum mora sensui potius quam auditui derelicta,
cum et audisse vocis sit, et intellexisse rationis,
<pb n="0415C"/>
Deo tamen intelligentiae cupidis intelligentiam
revelante. Namque ad Timotheum per aviae ac matris
gloriosam fidem sacris ab infantia litteris institutum
scribens plurima, hoc quoque addidit: <hi>Intellige
<pb n="0416A"/>
quae dico, dabit enim tibi Deus in omnibus intellectum <note>(II Tim. II, 7)</note>
          </hi>.
Admonitio intelligendi ex difficultate
intelligentiae est. Intelligentiae vero a Deo
donum, fidei munus est, per quam infirmitas sensus
gratiam revelationis meretur. Si ergo Timotheus
apostolico testimonio homo Dei <note>(l Tim. VI, 11)</note>, et
legitimus Paulo secundum fidem filius, ut intelligat
admonetur, quia ei Dominus intelligentiam in omnibus
sit daturus; nos quoque admoneri per Apostolum
ad intelligentiam meminerimus, scientes Dominum
nobis intelligentiam omnium praestiturum.</p>
        </div3>
<div3>
          <head>24.</head>
          <p>
 <hi>Non pudeat pravum sensum veritate percepta
demutare.</hi> --Et si forte humanae conditionis errore
praesumptum aliquid sensu tenebimus, profectum intelligentiae
per revelationis gratiam non recusemus:
<pb n="0416B"/>
Ne intellexisse aliquid semel suo sensu ad id valeat,
ut pudeat rectius aliquid demutando sentire. Ob
quod prudenter consulteque moderandum haec ad
Philippenses quoque idem beatus Apostolus scribit: <hi>Quotquot ergo perfecti sumus, haec sentiamus: et si
quid aliter sentitis,</hi> 
 <emph>391</emph> <hi>id quoque Deus vobis revelabit.
Verum in quo festinavimus, in ipso ingrediamur <note>(Philip. III, 15 et 16)</note>
          </hi>.
Non praejudicat sensus anterior
Dei revelationi. Nam Apostolus monuit in quo
sapiant, qui sapiunt perfecte: et his qui aliter sapiunt
revelationem Dei, ut id quod perfectum est sapiant,
exspectat. Si qui ergo profundam hanc arcanae
scientiae dispensationem aliter intellexerunt,
et per nos rectum aliquid et probabile afferetur; non
pudeat eos secundum Apostolum per revelationem
Dei sapere perfecte: Neque magis ament veritatem
<pb n="0416C"/>
nescisse quam oderint permansisse non veris.
Eos enim, qui aliter sapiunt, et quibus id Deus revelavit,
monet in id festinare, in quo ingressi fuerint:
ut relicto primae ignorantiae sensu, secundum
<pb n="0417A"/>
propositae festinationis ingressum, revelationem
perfectae intelligentiae consequantur. Ingrediamur
itaque in quo festinavimus. Et si forte festinationem
nostram devii itineris error moratur; per revelationem
tamen Dei in id quod festinavimus rursum ingressi,
festinationis nostrae non demutemus ingressum.
Festinavimus enim ad Christum Jesum Dominum
gloriae et regem aeternorum saeculorum, in quo
restaurata sunt omnia in coelis et in terra, cui constant
omnia, in quo et cum quo semper manebimus.
In his ergo ingressi sapimus perfecte: et si quid aliter
sapimus, Deus nobis id quod perfecte sapitur revelabit.
Itaque secundum apostolicam fidem sacramentum
dictorum praesentium retractemus; et eo
modo, quo superius a nobis tractata sunt omnia, ut
<pb n="0417B"/>
omnem impiae voluntatis sensum sub dictis apostolicis
 praeceptum ex ipsa fidei apostolicae veritate
prodamus.</p>
        </div3>
<div3>
          <head>25.</head>
          <p>
 <hi>Tria in quaestionem vocata.</hi> --Tria igitur secundum
dictorum ordinem in quaestionem vocantur,
primum finis, deinde traditio, deinde subjectio: ut
per haec aut desinat Christus in fine, aut regnum
tradendo non teneat, aut extra Dei naturam Deo subjectus
exsistat.</p>
        </div3>
<div3>
          <head>26.</head>
          <p>
 <hi>Objectorum Pauli verborum connexio.</hi> --Ac
primum noscendum est, non hunc ordinem apostolicae
esse doctrinae. Primum enim regni traditio est,
deinde subjectio, postremo finis. Sed singulis quibusque
causis propria quarumque causarum genera
subjecta sunt: ut dum res singulae in res alias desinant,
<pb n="0417C"/>
habeat semper subjacentem sibi causam causa
praecedens. Finis enim erit; <emph>392</emph> sed cum tradiderit
regnum Deo. Tradet autem regnum; sed cum
evacuaverit omnem magistratum et omnem potestatem.
Evacuabit autem omnem magistratum et potestatem,
quia oportet eum regnare. Regnabit autem,
donec ponat omnes inimicos sub pedibus suis. Ponet
vero inimicos sub pedibus suis; quia Deus ei subjecit
omnia sub pedibus ejus. Subjecit autem Deus ita,
ut novissima ab eo mors inimica vincatur. Dehinc
subjectis omnibus ei, praeter eum qui subjecit ei
omnia; tunc subjicietur ipse subjicienti sibi omnia.
Subjectionis vero causa non alia est, quam ut sit
Deus omnia in omnibus. Finis itaque est, esse Deum
omnia in omnibus.
<pb n="0417D"/>
</p>
        </div3>
<div3>
          <head>27. </head>
          <p>
 <hi>Quid obtendant haeretici.</hi> --Et quaerendum nunc
ante omnia est, an finis defectio sit, an traditio
amissio sit, an subjectio infirmitas sit. Quae si his
sibi contrariis non subjacebunt, erunt in ea intelligentiae
veritate qua dicta sunt.
</p>
        </div3>
<div3>
          <head>28. </head>
<p>
            <pb n="0418A"/> <hi>Eripitur eis finem esse abolitionem. Finis quid
sit.</hi> 
--Finis itaque legis Christus est: et quaero
utrum abolitio legis Christus sit, anne perfectio? Sed
si legem Christus, qui finis ejus est, non dissolvit,
sed adimplet, secundum quod ait: <hi>Non veni legem
solvere, sed adimplere <note>(Matth. V, 17)</note>
            </hi>; finis non defectio
est, sed consummata perfectio. Tendunt enim
ad finem omnia, non ut non sint, sed uti in eo, ad
quod tetenderint, maneant. Et propter finem omnia;
caeterum finis ad aliud aliquid non refertur. Sed cum
finis omnia sit, manens ipse sibi totus est. Et
quia non excedens ex sese ulli alii tempori aut rei
potius quam sibi proficit; ad finem ipsum semper intentio
spei omnis extenditur. Et idcirco Dominus religiosae
fidei patientiam fini se reservantem, ita adhortatur:
<pb n="0418B"/> <hi>Beatus qui permanserit usque in finem <note>(Matth. X, 22)</note>
            </hi>,
non utique ut sit beata defectio, et
non esse sit fructus, et merces fidei sui cujusque
constituatur abolitio: sed quia finis propositae beatitudinis
inexcessus modus est, beati sunt qui usque
ad finem consummandae beatitudinis manserint, non
ultra se fidelis spei exspectatione tendente. Finis itaque
est manendi immobilis ad quem tenditur status.
Denique Apostolus impietatis finem ad desinendi metum
praemonens, ait: <hi>Quorum finis est interitus,
nostra autem exspectatio in coelis est <note>(Philip. III,
19 et 20)</note>
            </hi>. Si itaque et beatis et impiis finis est, et
finis intelligitur esse defectio: religionem atque impietatem
finis exaequat, <emph>393</emph> quia utrumque per
constitutum finem sit in commune non esse. Et ubi
<pb n="0418C"/>
exspectatio nostra in coelis est, si per finem esse secundum
impios (ad instar impiorum) desinamus?
Quod si sanctis exspectatio, impiis vero finis debitus
esse dicitur: tamen ne sic quidem finis creditur esse
defectio; quia quae poena impietatis est, omnino non
esse ad poenarum ultricium sensum, causa in his per
defectionem sui non exstante patiendi? Finis itaque
est indemutandae constitutionis mansura perfectio:
quae et beatitudini reservata, et impietati est praeparata.</p>
        </div3>
<div3>
          <head>29.</head>
          <p>
 <hi>Regni traditionem non esse regnandi defectionem.</hi> 
--Nunc igitur quia jam ambigi non potest, in fine
non defectionem, sed non excessuram constitutionem
esse intelligendam, quamquam adhuc quaedam
in ipsa dicti absolutione sint reservata: tamen his
<pb n="0418D"/>
tantum ad significationem sensus demonstratis, videamus
an traditio regni defectio sit intelligenda regnandi;
ut quod tradit Filius Patri, tradendo non
teneat. Quod si quis stultae impietatis furore contendet;
fateatur necesse est Patrem, cum tradidit omnia
<pb n="0419A"/>
Filio, amisisse tradendo, si tradidisse traditis
egere significet. Ait enim Dominus, <hi>Omnia mihi tradita
sunt a patre meo <note>(Luc. X, 22)</note>
          </hi>; et rursum: <hi>Data
est mihi omnis potestas in coelo et in terra <note>(Matth.
XXVIII, 18)</note>
          </hi>. Si igitur tradidisse caruisse est; Pater
quoque his quae dedit caruit. Quod si Pater tradendo
non caruit; ne Filius quidem intelligi potest his
egere quae tradit. Ergo si tradidisse omnia, his ipsis
quae tradidit non videtur eguisse; reliquum est,
ut in tradendo dispensationis causa noscatur, cur et
Pater tradendo non careat, et Filius dando non egeat.</p>
        </div3>
<div3>
          <head>30.</head>
          <p>
 <hi>Subjectio Christi non humilitatem sonat, sed
dispensationem.</hi> --De subjectione autem, ne quid in
ea contumeliosum Filio deputetur, cum alia nonnulla
fidei nostrae opitulentur, praecipue tamen sibi hic
<pb n="0419B"/>
ipse locus aderit. Et primum communem sensum interrogo,
utrum nunc subjectionem ita intelligendam
putemus, tamquam servitutem dominatui, aut infirmitatem
virtuti, aut honori inhonorationem contrariis
qualitatibus subdimus, ut Filius secundum haec
Deo patri sit dissidentis naturae diversitate subjectus.
Quod si ita existimabitur, errorem hunc opinionis
humanae apostolici sermonis cautela prohibebit.
Subjectis enim sibi omnibus, tunc subjiciendum
subjicienti sibi omnia ait: et per id, quod tunc subjicietur,
dispensationem significavit in tempore.
Nam si subjectionem aliud sentiemus, etsi tunc subjicietur, <emph>394</emph> 
 certe subjectus modo non est: et efficiemus
eum dissidentem et insolentem et impium,
quem necessitas temporis tamquam fracto et compresso
<pb n="0419C"/>
tyrannicae impietatis tumore, in seram obsequelam
sit subditura. Et ubi illud erit: <hi>Non veni voluntatem
meam facere, sed voluntatem ejus qui misit
me <note>(Joan. VI, 38)</note>
          </hi>; et rursum: <hi>Propterea Pater diligit
me, quia omnia quae placita sunt ei facio <note>(Joan.
VIII, 29)</note>
          </hi>; sed et illud: <hi>Pater, fiat voluntas tua <note>(Matth.
XXVI, 40)</note>
          </hi>; vel hoc Apostoli: <hi>Humiliavit se factus obediens
usque ad mortem <note>(Philip. II, 8)</note>
          </hi>? Et qui se humiliat,
habet hoc in natura ne humilis sit; et qui fit
obediens, suscipit ex voluntate quod obedit, dum
per id, quod se humiliat, fit obediens. Unigenitus
itaque Deus humilians se, et obediens Patri usque ad
mortem crucis, quo genere, cum subjecta ei omnia
sint, tunc subjiciendus ipse Patri intelligetur?
nisi quod subjectio haec non novae obedientiae, sed
<pb n="0419D"/>
dispensandi sacramenti est; quia et obsequela jam
maneat, et in tempore sit ineunda subjectio? Nihil
itaque nunc aliud subjectionis significatio, quam mysterii
demonstratio est.
<pb n="0420A"/>
</p>
        </div3>
<div3>
          <head>31. </head>
          <p>
 <hi>Christo jam subjecta sunt, quae dicuntur subjicienda.</hi> 
--Et quod sit, secundum hanc eamdem
fidei nostrae spem intelligendum est. Nam resurgentem
a mortuis Dominum Jesum Christum sedere a
dextris Dei, non ignorabile est, etiam Apostolo testante,
cum ait: <hi>Secundum operationem potentiae fortitudinis
ejus, quam operatus est in Christo, cum eum
excitavit a mortuis, et collocavit ad dexteram suam in
coelis super omnem principatum et potestatem et virtutem
et dominationem, et omne nomen quod nominatur
non solum in hoc saeculo, sed et in futuro, et omnia
subjecit sub pedibus ejus <note>(Ephes. I, 19 et seqq)</note>
          </hi>. Apostolicus
namque sermo secundum Dei potestatem pro
factis jam futura significat. Quae enim per adimpletionem
temporum sunt gerenda, ea jam in Christo,
<pb n="0420B"/>
in quo omnis est plenitudo, consistunt: et quaecumque
futura erunt, dispensationis in his potius est
ordo, quam novitas. Subjecit enim omnia Deus sub
pedibus ejus, licet adhuc subjicienda sint: ut in eo,
quod subjecta sunt, Christi indemutabilis sit potestas;
in eo vero, quod subjicienda sunt, secundum
plenitudinem temporum succedentium ad finem aetatum
profectus sit.</p>
        </div3>
<div3>
          <head>32.</head>
          <p>
 <hi>Evacuatio quid. Illius a subjectione discrimen.</hi> 
--Omnem autem contrariam virtutem evacuandam
esse non obscura cognitio est, et hunc aeris principem
et spiritalis nequitiae potestatem aeterno interitui
 tradendum, secundum illud: <hi>Discedite a me,
maledicti, in ignem aeternum, quem praeparavit pater
meus diabolo et</hi> <emph>395</emph> <hi>angelis ejus <note>(Matth. XXV, 41)</note>
          </hi>.
<pb n="0420C"/>
Evacuatio autem non idem est, quod subjectio. Nam
evacuare adversantem potestatem, hoc est jus potestatis
auferre ne maneat, et per potestatis evacuationem,
regni est abolere dominatum. De quo et Dominus
testatus est dicens, <hi>Regnum meum non est de
hoc saeculo <note>(Joan. XVIII, 36)</note>
          </hi>: hunc eumdem regni
istius potentem mundi principem ante testatus,
cujus potestas desinet regni sui evacuata dominatu <note>(Joan. XVI, 21)</note>.
Subjectio vero, quae et obedientiae
et fidei est, eadem vel concessionis vel demutationis
demonstratio est.</p>
        </div3>
<div3>
          <head>33.</head>
          <p>
 <hi>Quatenus quod Christus sibi subjecit, subjecerit
ei Pater.</hi> --Evacuatis itaque magistratibus, subjicientur
inimici ejus. Ita autem subjicientur, ut ipse
sibi subjiciat. Ita vero subjiciet, ut ei subjiciat Deus.
<pb n="0420D"/>
Anne ignoravit Apostolus dicti evangelici virtutem,
cum ait: <hi>Nemo venit ad me, nisi pater meus adducat
illum ad me <note>(Joan. VI, 41)</note>
          </hi>; cum tamen scriptum
sit: <hi>Nemo vadit ad Patrem, nisi per me (Joan.
<pb n="0421A"/>
XIV, 6)</hi>? ut nunc ipse sibi inimicos subjicit, et tamen
Deus ei subjecit; omne per hoc opus ejus, Dei in eo
esse opus testans. Et cum non nisi per eum eundum
ad Patrem sit; ad eum tamen, nisi Pater adduxerit,
non venitur. Nam dum filius Dei intelligitur, paternae
in eo naturae veritas discitur. Atque ita et cognito
 Filio Deus pater advocat, et credito Filio Pater suscipit:
quia significatio et cognitio Patris in Filio
 sit per significationem in se Dei patris, religiosos
nos in eum paterna religione perferentis. Adducit
ergo ita Pater, dum quod principale est pater
creditur. Ad Patrem autem nemo vadit nisi per
Filium: quia cessante in nobis fide Filii, ignorabilis
Pater est, non adituris ad paternam religionem,
nisi prius Filii veneratione suscepta. Atque ita Filio
<pb n="0421B"/>
cognito, ad vitae nos aeternitatem Pater adducit et
suscipit: et utrumque per Filium est, dum praedicatione
per eum Patris, et perducit ad eum Pater,
et ad Patrem ipse deducit. Ad absolutiorem itaque
dicti praesentis intelligentiam commemoratio
sacramenti istius fuit necessaria, ut per Filium esset,
quod Pater nos et adducit et suscipit: et per
hoc intelligeremus, <emph>396</emph> quatenus quod ipse sibi
subjecit, Deus ei subjecit. Dei scilicet in eo natura
per nativitatem manente, et ea quae ipse agit agente:
dum ita agit, ut ea Deus agat; et tamen ipse ea,
quae Deus egerit, agat: ita tamen,  ut in eo
quod ipse agit, filius Dei agere intelligatur; in eo
vero quod Deus agit, paternae in eo naturae ut in filio
proprietas sentiatur exsistere.</p>
        </div3>
<div3>
          <head>34.</head>
          <p>
 <hi>Qui inimici Christo sint subjiciendi.</hi> --Evacuatis
<pb n="0421C"/>
itaque magistratibus et potestatibus, subjicientur
ei sub pedibus inimici ejus. Et quos inimicos intelligi
oporteat, idem Apostolus docuit, dicens: <hi>Secundum
<pb n="0422A"/>
Evangelium quidem inimici propter vos, secundum
electionem autem dilecti propter patres <note>(Rom. XI, 28)</note>
          </hi>.
Hos ergo inimicos crucis Christi meminimus: sed
quia diecti propter patres sunt, scimus eos subjectioni
reservatos, secundum quod dictum est: <hi>Non
enim volo vos ignorare, fratres, sacramentum hoc, ut
non sitis vobis sapientes: quoniam ex parte obtusio
facta est in Israel, quoad usque plenitudo nationum intret;
et sic omnis Israel liberabitur, sicut scriptum
est <note>(Esai. LIX, 20 et seqq.)</note>
          </hi>, <hi>Et veniet a Sion, qui liberet,
 et avertat impietates ab Jacob, et hoc illis a me testamentum
est, cum abstulero iniquitates eorum <note>(Ibid. 25
et seqq)</note>
          </hi>. Inimici ergo subjicientur sub pedibus ejus.</p>
        </div3>
<div3>
          <head>35.</head>
          <p>
 <hi>Subjiciuntur, quatenus gloriae Christi conformes.</hi> 
--Sed subjectionem illam quid consequatur, intelligendum
<pb n="0422B"/>
est, nempe illud, <hi>Novissime devicta est
ab eo mors <note>(I Cor. XV, 26)</note>
          </hi>. Devictio autem mortis
nihil aliud quam resurrectio ex mortuis est: cum interitus
corruptione cessante, vivae jam coelestisque
naturae constituatur aeternitas, secundum quod dictum
est: <hi>Oportet enim corruptivum istud induere incorruptionem,
et mortale istud induere immortalitatem.
Cum autem mortale istud induerit immortalitatem,
tunc fiet verbum quod scriptum est: Absorpta est mors
 in contentione. Ubi est mors aculeus tuus? Ubi est
mors contentio tua? <note>(Ibid. 53)</note>
          </hi>. In subjectione itaque
inimicorum mors vincitur: et morte victa, immortalitatis
vita succedit. Quae autem subjectionis perfecta
illa post fidei subjectionem proprietas sit, idem Apostolus
testatus est, cum ait, <hi>Qui transfigurabit corpus
humilitatis nostrae conforme</hi> <emph>397</emph> <hi>corpori gloriae suae;
<pb n="0422C"/>
secundum efficaciae suae opera, qua possit subjicere sibi
amnia <note>(Philipp. III, 24)</note>
          </hi>. Subjectio itaque etiam ea
est, quae est ex natura in naturam concessio:
<pb n="0423A"/>
dum a se secundum quod est desinens, ei subjicitur,
cujus concedit in formam. Desinit autem, non
ut non sit, sed ut proficiat: fitque ex demutatione
subditus, in speciem suscepti alterius generis transeundo.</p>
        </div3>
<div3>
          <head>36.</head>
          <p>
 <hi>Filii subjectio, gloriae paternae consortium.</hi> --Denique ut sacramenti hujus esset ratio absoluta,
post novissime devictam mortem, tum ait: <hi>Cum autem
dixerit, Omnia subjecta sunt, absque eo qui subjecit
ei omnia, tunc ipse subjectus erit illi, qui ei subjecit
omnia, ut sit Deus omnia in omnibus <note>(I. Cor. XV,
26 et seqq.)</note>
          </hi>. Primus igitur sacramenti gradus est, subjecta
esse ei omnia; et tunc ipsum subjectum fieri
subjicienti sibi omnia: ut quemadmodum nos gloriae
regnantis corporis sui subdimur, eodem rursum sacramento
<pb n="0423B"/>
 ipse regnans in gloria corporis subjicienti
sibi universa subdatur. Subdimur autem gloriae
corporis sui, ut in ea simus claritate, qua
regnat in corpore: quia corpori ejus conformes erimus.</p>
        </div3>
<div3>
          <head>37.</head>
          <p>
 <hi>Corporis Christi gloria.</hi> --Et quidem gloriam
regnantis nunc corporis sui Evangelica non tacent.
Ita enim scribitur, Domino dicente: <hi>Amen dico
vobis, quoniam sunt aliqui de adstantibus istis, qui
non gustabunt mortem, donec videant filium hominis
venientem in regno suo <note>(Matth. XVI, 28)</note>
          </hi>. <hi>Et factum
est post dies sex, assumpsit Jesus Petrum et Jacobum
et Joannem fratrem ejus, et ducit illos in montem excelsum
seorsum, et transfiguratus est Jesus ante eos,
et resplenduit facies ejus ut sol, vestimenta autem ejus
<pb n="0423C"/>
facta sunt sicut nix <note>(Matth. XVII, 1 et 2)</note>
          </hi>. Gloria itaque
venientis in regnum corporis Apostolis demonstrata
est: Nam in habitu Dominus gloriosae transformationis
suae constitit, regnantis corporis sui
claritate patefacta.</p>
        </div3>
<div3>
          <head>38.</head>
          <p>
 <hi>Consortium illius nobis promissum.</hi> --Et hujus
quidem gloriae suae consortium Apostolis pollicens,
ait: <hi>Sic erit in consummatione saeculi. Mittet filius
hominis angelos</hi> <emph>398</emph> <hi>suos, et colligent de regno ejus
omnia scandala et qui faciunt iniquitatem, et mittet
eos in caminum ignis; ibi erit fletus et stridor dentium.
Tunc justi fulgebunt sicut sol in regno patris eorum:
<pb n="0424A"/>
qui habet aures audiendi, audiat <note>(Matth. XIII,
40 et seqq.)</note>
          </hi>. Numquid non omnibus naturales corporalesque
aures ad dictorum audientiam patent, ut ad
audiendum dominica admonitione fuerit necessarium?
Sed sacramenti scientiam Dominus insinuans,
auditionem doctrinae fidelis exegit. In consummatione
itaque saeculi de regno ejus scandala auferuntur.
Habemus ergo regnantem Dominum secundum
corporis claritatem, quo usque scandala auferantur.
Habemus rursum conformes nos gloriae corporis sui
in regno Patris, tamquam in solis claritate fulgentes:
 in qua habitum regni sui Apostolis in monte transformatus
ostendit.</p>
        </div3>
<div3>
          <head>39.</head>
          <p>
 <hi>Gloriam impertiens, tradit nos regnum Deo sine
regni sui damno. Regnum traditum, nos. Tradens Christus,
et hoc quatenus homo.</hi> --Tradet ergo regnum Deo
patri: non ita, tamquam tradens potestate concedat,
sed quod nos conformes gloriae corporis sui facti regnum
Dei erimus. Non enim ait: Tradet suum regnum;
sed <hi>Tradet regnum <note>(I Cor. XV, 24)</note>
          </hi>, effectos
nos per glorificationem corporis sui regnum Deo traditurus.
Nos itaque tradet in regnum, secundum hoc
in Evangeliis dictum: <hi>Venite, benedicti patris mei, possidete
praeparatum vobis regnum a constitutione mundi <note>(Matth. XXV, 34)</note>
          </hi>.
Fulgebunt ergo justi ut sol in regno
patris eorum. Tradet enim Filius Deo regnum eos,
quos vocavit in regnum, quibus et beatitudinem sacramenti
hujus spopondit dicens: <hi>Beati mundo corde,
quoniam ipsi Deum videbunt <note>(Matth. V, 8)</note>
          </hi>. Regnans
itaque avertet scandala, et tunc justi in regno Patris
<pb n="0424C"/>
tamquam sol fulgebunt. Tradet autem Deo patri regnum:
et tunc quos regnum Deo tradiderit, Deum
videbunt. Et quod regnum, ipse testatus est dicens
ad Apostolos: <hi>In vobis enim est regnum Dei <note>(Luc XVII, 21)</note>
          </hi>.
Regnans itaque regnum tradet. Et
si quis quaerat quis iste sit tradens regnum, audiet: <hi>Christus resurrexit a mortuis,</hi> 
 <emph>399</emph> <hi>primitiae dormientium;
quoniam per hominem mors, et per hominem resurrectio
mortuorum <note>(I Cor. XV, 21)</note>
          </hi>. Omnis enim hic
nunc praesentis quaestionis sermo de sacramento corporis
est, quia Christus primitiae ex mortuis est. Quo
autem Christus mysterio ex mortuis resurrexit, Apostolo
<pb n="0425A"/>
dicente noscamus: <hi>Memento Christum a
mortuis resurrexisse, de semine David <note>(II Tim. II, 8)</note>
          </hi>:
mortem itaque et resurrectionem ex ea tantum docens
dispensatione esse, qua caro est.</p>
        </div3>
<div3>
          <head>40.</head>
          <p>
 <hi>Subjectionis Christi causa, ut sit Deus omnia
in omnibus. Qui id fiat.</hi> --Regnat autem in hoc eodem
glorioso jam suo corpore, donec evacuatis magistratibus,
et morte devicta subjiciat sibi inimicos.
Et quidem ab Apostolo servatus hic modus est, ut
magistratibus et potestatibus evacuatio, inimicis vero
subjectio deputaretur. Quibus subjectis, subjicietur
subjicienti sibi omnia, Dominus scilicet, <hi>ut
sit Deus omnia in omnibus <note>(I Cor. XV, 28)</note>
          </hi>, naturae
assumpti corporis nostri natura paternae divinitatis
invecta. Per id enim erit omnia in omnibus Deus,
<pb n="0425B"/>
quia secundum dispensationem ex Deo et homine
hominum Deique Mediator, habens in se ex dispensatione
quod carnis est, adepturus in omnibus ex
subjectione quod Dei est, ne ex parte Deus sit,
sed Deus totus. Non alia itaque subjectionis causa
est, quam ut omnia in omnibus Deus sit, nulla ex
parte terreni in eo corporis residente natura, ut
ante in se duos continens, nunc Deus tantum sit;
non abjecto corpore, sed ex subjectione translato;
neque per defectionem abolito, sed ex clarificatione
mutato; acquirens sibi Deo potius hominem, quam
Deum per hominem amittens. Subjectus vero ob id,
non ut non sit, sed ut omnia in omnibus Deus sit;
habens in sacramento subjectionis esse ac manere
<pb n="0426A"/>
quod <emph>400</emph> non est, non habens in defectione ita se
carere, ne non sit.</p>
        </div3>
<div3>
          <head>41.</head>
          <p>
 <hi>Praedicta ex Evangeliis confirmantur.</hi> --Et
quamquam ad intelligentiae hujus religiosam securitatem
sufficiat nobis apostolica auctoritas, subjiciendum
esse in tempore et per dispensationem Dominum
Jesum Christum primitias dormientium, ut
sit Deus omnia in omnibus: per quod non divinitatis
infirmitas est, sed assumptionis profectus, dum
homo et Deus, jam Deus totum est: tamen ne
forte, quia et clarificatum in corpore dum in eo regnat,
et postea subjiciendum ut Deus omnia in omnibus
sit credimus, non etiam ex Evangeliis praesumpsisse
existimemur; fidei nostrae testimonium
non solum apostolicorum, sed etiam dominicorum
<pb n="0426B"/>
dictorum professione est adstruendum; ut quod loquente
Paulo Christus locutus est, id ante Paulum
Christus ipse sit jam locutus.</p>
        </div3>
<div3>
          <head>42.</head>
          <p>
 <hi>De filii hominis gloria.</hi> --Dispensationem itaque
gloriae hujus Apostolis suis absoluta verborum
significatione demonstrans ait: <hi>Nunc glorificatus est
filius hominis, et Deus glorificatus est in eo. Si Deus
glorificatus est in eo, et Deus glorificavit eum in se,
et Deus protinus glorificavit eum <note>(Joan. XIII, 31
et 32)</note>
          </hi>. Habemus primum gloriam filii hominis, deinde
in filio hominis Dei gloriam, in eo quod dictum
est: <hi>Nunc honorificatus est filius hominis, et Deus
honorificatus est in eo.</hi> Hoc enim primum spectat ad
corporis gloriam, quae ex naturae divinae consociatione
<pb n="0427A"/>
gloriam mutuaretur. Succedit deinde gloriae
plenioris profectus, ex incremento indultae jam corpori
gloriae capessendus: <hi>Si Deus honorificatus est
in eo, et Deus honorificavit eum in se, et Deus protinus
honorificavit eum <note>(Joan., XIII. 32)</note>
          </hi>. Per hoc enim
glorificavit eum Deus in se, quia jam in eo glorificatus
sit Deus. Nam quod <emph>401</emph> Deus in eo glorificatus est,
ad corporis gloriam spectat, per quam Dei gloria intellecta
per corpus est, gloria Dei per gloriam filii hominis
intelligenda. Quod vero quia glorificatus in
eo Deus est, et ideo glorificavit eum Deus in se;
per incrementum glorificati in eo Dei, glorificavit
eum in se Deus, ut quia jam regnat in gloria, quae
ex Dei gloria est, ipse exinde in Dei gloriam transeat. <hi>In se</hi> 
 enim eum Deus glorificavit, id est,
<pb n="0427B"/>
in ea natura qua Deus est quod est: <hi>ut sit Deus
omnia in omnibus,</hi> toto jam in Deum ex ea qua
homo est dispensatione mansuro. Nec sane de tempore
tacuit dicens: <hi>Et Deus glorificavit eum in se, et
Deus protinus glorificavit eum (Ibidem)</hi>: ut quia
prodeunte ad proditionem Juda gloriam, quae sibi
post passionem consecutura resurrectione futura
esset, significasset in praesens; eam, qua in se eum
Deus glorificaturus esset, in posterum reservaret;
Dei in eo gloria per virtutem resurrectionis ostensa,
ipso vero in Dei gloriam, id est, in Deum omnia in
omnibus ex subjectionis dispensatione mansuro.</p>
        </div3>
<div3>
          <head>43.</head>
          <p>
 <hi>Subjectionem prave intelligentes coercentur.</hi> --Et in eo quidem quanta furoris haeretici stultitia
est, desperare id Deo, quod humanis suis spebus
<pb n="0427C"/>
blandiatur; ut quod in homine Deus potens
sit, id in se ipso efficiendo infirmus sit? Nec sermo
<pb n="0428A"/>
istud, nec sensus rationis capax loquitur, ut naturali
quadam necessitate ad consulendum nobis obnoxius
Deus, sibi nihil afferre beatitudinis possit: non quod
profectu egeat, qui imperturbatae naturae virtutisque
sit, sed quia per dispensationem et sacramentum
magnae pietatis, qui Deus est, et homo est, impotens
sibi sit hoc se totum praestare, quod Deus est;
cum nobis non ambigue indulturus <emph>402</emph> sit id quoque
nos esse, quod non sumus. Vitae enim humanae
atque mortis finis est resurrectio: et certissimum
militiae nostrae stipendium est incorrupta aeternitas,
non ad poenae perseverantiam manens, sed ad perpetuae
gloriae fructum jucunditatemque non desinens.
Cum igitur haec nostra terrenorum corporum origo
in habitum naturae potioris excedat, et conformis
<pb n="0428B"/>
gloriae dominici corporis fiat; Deus in forma servi
repertus, licet jam glorificatus in corpore sit secundum
quod in forma servi est, tamen conformis Deo
non erit; ut qui nobis formam glorificati corporis sui
tribuet, ipse corpori suo nihil ultra possit quam nobis
ac sibi sit in commune praestare? Hoc
enim quod dictum est: <hi>Tunc subjectus erit illi, qui ei
subjecit omnia, ut sit Deus omnia in omnibus <note>(I Cor.,
XV, 28)</note>
          </hi>; plerique haereticorum ita affirmant: ut idcirco
subjiciendus sit Deo patri Filius, ut Pater per
subjectionem Filii Deus sit omnia in omnibus; tamquam
et adhuc perfectio Deo desit, quam per filii
subjectionem sit adepturus: absolutae itaque ac beatae
divinitatis inops intelligendus, si Deus esse omnia in
omnibus per provectionem temporum consequetur.
<pb n="0428C"/>
</p>
        </div3>
<div3>
          <head>44. </head>
          <p>
 <hi>Deo pleno nil deest, nil accedit.</hi> --Ac mihi quidem
Deum sola veneratione intelligenti, non minus
<pb n="0429A"/>
his respondere impium videtur, quam adesse; et de
natura, quae humani sensus conceptionem excedat,
verbis quorum adhuc significatio angustior quam intelligentia
sit, enuntiare se posse confidere ac primum
ambigere, desitne quid Deo, an plenus ipse sit,
vel pleno jam pleniorem esse reliquum sit. Quod
si Deus, cui non aliunde est quod Deus semper est,
profectum habeat, ut plus sit aliquando; non potest
tamen ad id pervenire, ne sibi nihil <emph>403</emph> desit: quia
cui naturae profectus est reliquus, numquam intelligitur
sine aliquo incremento residuo profecisse;
dum natura ad profectum spectans, proficiens licet
semper, semper tamen pateat ad profectum. Quod
autem in plenitudine perfecta manet, semperque est,
non sibi reliquit ut plenius sit: quia accessionem
<pb n="0429B"/>
plenitudinis plenioris perfecta plenitudo non capiat.
Et haec quidem de Deo ita opinandi piae intelligentiae
species est, Deo nihil deesse, plenumque esse.</p>
        </div3>
<div3>
          <head>45.</head>
          <p>
 <hi>In cogitandis Dei rebus Apostoli exemplum.</hi> --Caeterum non ignorat Apostolus, cujusmodi de Deo
confessionis voce testandum sit, dicens: <hi>O profundum
divitiarum et sapientiae et scientiae Dei! quam
incomprehensibilia sunt judicia ejus, et investigabiles
viae ejus! Quis enim cognovit sensum Domini? aut quis
consiliarius ejus fuit? aut quis prior dedit, et retribuetur
illi? Quoniam ex ipso, et per ipsum, et in ipso
sunt omnia; ipsi gloria in saecula saeculorum. <note>(Rom., XI, 33, etc.)</note>
          </hi> 
 Non circumscribitur Deus mente
terrena <note>(V. lib. IV, n. 14)</note>, neque hoc sapientiae suae
profundum sensu intelligentiae penetrantis attingitur,
<pb n="0429C"/>
nec judicia constitutionum suarum perscrutantium
ingenio apprehenduntur, nec viae cognitionis ejus
investigabiles se consectantium studiis derelinquunt.
 In comprehensum profundum demersa
ejus omnia sunt, nihilque de rebus ejus reperietur,
nihil consectabitur. Sensum enim ejus nemo cognovit:
et consilio non eguit externo. De nobis autem
nunc omnis hic sermo est, non etiam de eo, per
quem omnia sunt, qui est magni consilii Angelus
<pb n="0430A"/> <note>(Esai., IX, 6)</note>,
qui et ait: <hi>Nemo novit Filium, nisi
Pater; neque Patrem quis novit, nisi Filius, et cui
voluerit Filius revelare <note>(Matth., XI, 25)</note>
          </hi>. Sed adversum
imbecillas mentes nostras, et se ad definiendae circumscribendaeque
naturae divinae demergentes profundum,
confessione apostolicae protestationis utendum
est: ne temeraria opinio aliquid sibi de
Deo, praeter quam docetur, usurpet.</p>
        </div3>
<div3>
          <head>46.</head>
          <p>
 <hi>Quae in humanum cadant intellectum.</hi> --Communis
autem haec naturalium causarum intelligentia
est, nihil in sensum cadere, nisi quod sensui subjacet,
ut aut <emph>404</emph> res aliqua proposita oculis, aut
opus quodque ipso sensu nostro ac mente posterius:
quorum unum, quod aut attrectatur aut cernitur,
concedit intra opinionis nostrae sententiam,
<pb n="0430B"/>
ipso tactu visuque moderandum; aliud vero, quod
fit in tempore, et quodam juniore a nobis
aut gignitur aut constituitur exordio, quia sensum
intelligentiae non praevenit, judicio quoque sensus
dijudicantis obnoxium est. Non enim aut aspectus
noster invisibilia dijudicat, qui non nisi tantum conspecta
discernat: aut mens nostra se in id, quo
non extitit, tempus exstendet, et antiquiora ortu
suo pervestigabit, cum non nisi earum rerum tantum
opinioei, quarum ipse sit senior, relinquatur:
quae plerumque ipsa per necessitatem naturalis
suae infirmitatis incerta, absolutam scientiam in causarum
cognitione non teneat; nedum modo earum,
quae ante se sint aeterna ratione, sensu ultra
nativitatem suam redeunte percipiat.
<pb n="0430C"/>
</p>
        </div3>
<div3>
          <head>47. </head>
          <p>
 <hi>Deus imperscrutabile profundum. Nullus eget.</hi> --Et idcirco Apostolus, quia numquam nisi ea in cognitionem
caderent, quae sensui posteriora succederent,
commemorato sapientiae Dei profundo, et
inexscrutabilium judiciorum infinitate, et investigabilium
viarum secreto, et incogniti sensus ignoratione,
et consilii non communicati inintelligentia,
subjecit: <hi>Quis enim prior dedit, et retribuetur
illi? Quoniam ex ipso et per ipsum et in ipso sunt
<pb n="0431A"/>
omnia, ipsi gloria in saecula saeculorum <note>(Rom., XXI,
35 et 36)</note>
          </hi>. Deus, qui semper est, non subjectus est
modo, neque ab anteriore sui aliquo motu mentis aut
intelligentiae praevenitur. Et idcirco investigabile et
imperscrutabile ipse totus profundum est. Totus autem
ita, ut non per hoc definitus in modum sit,
sed intellectus sit in immenso: quia a nemine quod est
sumpsit, nec prior ei dedit aliquis, ut retribui officium
danti oporteat. Ex ipso enim et per ipsum et in
ipso omnia sunt. Non eget ex se et per se et intra se
manentibus; nec qui origo, nec qui opifex est, nec
qui continens est,et internis externus, <emph>405</emph> 
et effectis conditor: et suorum ipse egens numquam
est. Nihil ante est, nihil aliunde, nihil extra se
est. Quo igitur caret plenitudinis profectu, ut per
<pb n="0431B"/>
tempus adhuc Deus omnia in omnibus sit? Vel unde
sumet, extra quem nihil est? nihil autem ita, ut semper
ipse sit. Et qui ipse semper est, et extra quem
nihil est, quo incremento explendus est, vel quo
augmento demutandus est, dicens: <hi>Ego sum, et non
demutor <note>(Malac., III, 6)</note>
          </hi>: cum non relinquatur vel ad
demutationem locus, vel ad profectum causa, vel ad
aeternitatem anterius, vel ad Deum aliud praeter
quam Deus ipse est? Non ergo per subjectionem
Filii Deus erit omnia in omnibus: neque per causam
consummabitur, ex quo et per quem et intra
quem omnis causa consistat. Manet itaque ut est
semper Deus, nec profectu eget qui ad id quod
est, ex se ac sibi semper est.</p>
        </div3>
<div3>
          <head>48.</head>
          <p>
 <hi>Filius indemutabilis. Exinaniens se non est demulatus.
<pb n="0431C"/>
Deum esse omnia in omnibus profectus noster
est.</hi> --Sed ne in unigenitum quidem Deum demutandae
naturae cadit necessitas. Deus enim est, quod
plenae ac perfectae divinitatis est nomen. Nam ut
superius docuimus, et repetitae gloriae significatio,
et subjectionis causa est, ut sit Deus omnia in
omnibus; esse autem Deum omnia in omnibus,
sacramentum est, non necessitas. In forma enim
Dei manens formam servi assumpsit, non demutatus,
<pb n="0432A"/>
sed se ipsum exinaniens, et intra se latens, et intra
suam ipse vacuefactus potestatem: dum se usque ad
formam temperat habitus humani, ne potentem immensamque
naturam assumptae humilitatis non ferret
infirmitas; sed in tantum se virtus incircumscripta
moderaretur, in quantum oporteret eam
usque ad patientiam connexi sibi corporis obedire.
Quod autem se ipsum intra se vacuefaciens continuit,
detrimentum non attulit potestati; cum intra
hanc exinanientis se humilitatem, virtute tamen <emph>406</emph> 
omnis exinanitae intra se usus sit potestatis.</p>
        </div3>
<div3>
          <head>49.</head>
          <p>
 Quod itaque Deus erit omnia in omnibus, assumptionis
nostrae profectus est. Qui enim, cum
esset in forma Dei, repertus est in forma servi, rursum
confitendus est in gloria Dei patris: ut non ambigue
<pb n="0432B"/>
in ejus forma manens intelligatur, in cujus
erit gloria confitendus. Dispensatio itaque tantum
est, non demutatio: in eo enim est, in quo erat.
Sed cum medium est quod esse coepit, id est, homo
natus; totum ei naturae, quae antea Deus non fuit, acquiritur,
cum Deus esse omnia in omnibus post
sacramentum dispensationis ostenditur. Nostra haec
itaque lucra sunt, et nostri profectus, nos scilicet
conformes efficiendi gloriae corporis Dei.
Caeterum unigenitus Deus, licet et homo natus sit,
non tamen aliud quam Deus omnia in omnibus est.
Subjectio enim illa corporis, per quam quod carnale
 ei est, in naturam spiritus devoratur, esse
Deum omnia in omnibus eum, qui praeter Deum et
homo est, constituet: noster autem ille homo in
<pb n="0432C"/>
id proficit. Caeterum nos in hominis nostri conformem
gloriam proficiemus, et in agnitionem Dei
renovati, ad Creatoris imaginem reformabimur, secundum
Apostoli dictum: <hi>Exuti veterem hominem cum
actibus suis, et induti novum eum, qui innovatur in
agnitionem Dei secundum imaginem ejus qui creavit
eum <note>(Coloss. III, 9 et 10)</note>
          </hi>. Consummatur itaque homo
imago Dei. Namque conformis effectus gloriae corporis
Dei, in imaginem Creatoris excedit, secundum
<pb n="0433A"/>
dispositam primi hominis figurationem. Et post peccatum
veteremque hominem, in agnitionem Dei novus
homo factus, constitutionis suae obtinet perfectionem,
agnoscens Deum suum, et per id imago ejus:
et per religionem proficiens ad aeternitatem, et per
aeternitatem Creatoris sui imago mansurus.
</p>
        </div3>
      </div1>

<div1>
        <head> <emph>407-408</emph> LIBER DUODECIMUS.</head>
<p> <hi>Adversus solemnia haereticorum effata,</hi> Non fuit antequam
nasceretur, et, De non exstantibus factus
est, <hi>aeternam divinamque Christi nativitatem tuetur.
Et illis quidem volentibus creaturam eum esse, quia
de se Sapientiae nomine dixerit,</hi> Dominus creavit
me, <hi>resistit Hilarius; 1º quia colitur Christus, cum
vetitus sit cultus creaturae; 2º quia cuncta per eum
<pb n="0433B"/>
condita sunt, et proprium ei Creatoris est nomen;
3º quia in eum non cadit ut speret, ut serviat, ut
non sponte subjectus sit, ut liberandus sit: quibus
obnoxia est, secundum Apostolum, omnis creatura;
4º quia cum forma Dei sit natura Dei, si Christus
in forma Dei manens creatura est, erit quoque Pater
creatura; 5º quia Patri et Filio aequalis honor est
deferendus; 6º quia Pater uteri nomine illum e
propria substantia sese genuisse significat: postremo
quia nusquam eum Pater nisi proprium Filium appellat,
nec ille Deum nisi proprium Patrem. Contra
alii Filii significantur facti, non nati; nec usquam
proprietatis nomine donantur. Ubi enim ait Deus,</hi> 
Filios genui, <hi>non addit</hi> meos. <hi>Ita vero dicit,</hi> Filius
meus primogenitus Israel, <hi>ut</hi> meus <hi>in primogenitum,
<pb n="0433C"/>
non in Filium cadat.</hi> </p>
<p> <hi>Deinde aeternitatem attingit nativitatis Christi, a caeterarum
rerum origine eo differentis, quod illae per
causam quae ex nihilo sit, et post tempus quo non
fuerint, fiant; ipse vero cum ex eo sit qui est, neque
non aliquando, neque ex causa nihilo umquam obnoxia
fuerit.</hi> </p>
<p> <hi>Objectantibus, Si natus est, aliquando non fuit; non
enim fuit antequam nasceretur: Respondet, Filium
ab aeterno Patre natum, perinde aeternum esse.</hi> </p>
<p> <hi>Ad id quod reponunt, Omne quod natum est, non fuit;
quia in id natum est ut esset: hoc de rebus humanis
concedit, negat de divinis, in quibus ut semper est
Pater, ita et semper est Filius: cujus nativitas cum
ante tempora aeterna sit, nec tempori subjacet, nec
<pb n="0433D"/>
nostro sensui.</hi> </p>
<p> <hi>Instant: Si non percipitur non fuisse antequam natus,
sentiendus est natus esse qui erat. Quibus responsio
est, eum qui natus praedicatur, non percipi prius
fuisse; sicut nec intelligi aliquando non fuisse, qui
semper natus sentitur.</hi> </p>
<p> <hi>Neque efficacius Deum non semper patrem fuisse confingunt;
si quidem ex Salomonis, David et Pauli
verbis non ambigua est Filii aeternitas. Hanc ita evidenter
<pb n="0434A"/>
demonstrat Sapientia, cum non modo se ante
saecula fundatam, sed et aeternae rerum praeparationi
adfuisse, et perinde aeternis coaeternam esse declarat:
ut Christum ante Mariam exstitisse Judaeus hinc
convinci facile possit.</hi> </p>
<p> <hi>Moveret forte quod creatam se dicat, nisi se doceret et
genitam. Neque vero idipsum duobus verbis significasse
existimanda est, quae creatam se per causam,
ante causam autem genitam profitetur.</hi> </p>
<p divs_removed="true"> <hi>Ita etiam dum Patrem mundi fabricatorem esse docet,
impium illum sensum enecat, quo ipsam in opera
creatam ita interpretantur, ut saeculi efficiendi causa
Christus primum effectus sit: cum non nativitatis,
sed dispensationis suae respectu Christus dictus sit in
opera creatus; quam quidem dispensationem ab initio
<pb n="0434B"/>
saeculi obierit, dum per assumptam variae creationis
speciem Adae, Cain, Abel, Noe, Agar, Abrahae,
Moysi, Jacob aliisque Patribus se conspicabilem praebuit.
Hic attingitur, neque rejicitur ut impia, sed ut
indocta, quorumdam interpretatio, qui aeternam quoque
nativitatem ibi creatum ea fere ratione dici putant,
qua Christum ex Maria vere natum, factum tamen
Paulus praedicarit: ut nimirum omnis in generatione
illius passionis opinio amoveatur. Tandem Hilarius
confessione fidei suae de Patre, Filio et Spiritu
Sancto librum hunc ac totum opus absolvit.</hi> 

        </p>
        <div3 moved_from_p="true">
            <head>1.</head>
          <p>
 <emph>409</emph> <hi>Ipsa haereticorum objecta ducunt ad veritatem.</hi> 
-- Tendimus tandem, jam sancto Spiritu
prosequente, ad tutum securae fidei tranquillumque
portum. Atque ita ut multo mari ventoque jactatis
<pb n="0434C"/>
accidere saepissime solet, ut cum eos circa oras portuum
impediti et graves fluctus nonnumquam morentur,
ad ultimum in notam sibi fidamque stationem
ipse ille ingentis terribilisque undae aestus impellat.
Quod nobis, ut spero, duodecimo hoc adversum haereticam
tempestatem nitentibus libro continget: ut
cum in eo gravissimae impietatis fluctui communitam
puppim damus, ipse ille nos fluctus ad optatae quietis
sinum devehat. Omnibus enim incerto doctrinae vento
circumactis, hinc metus, hinc periculum, hinc
etiam saepe naufragium est, quia unigenitus Deus sub
prophetica auctoritate creatura esse defenditur: ut
in eo non sit nativitas, sed creatio, quia ex persona
Sapientiae dictum est, <hi>Dominus creavit me initium viarum
suarum <note>(Prov. VIII, 22)</note>
            </hi>. Hic hiemis eorum
<pb n="0434D"/>
maximus fluctus est, haec tortuosi turbinis gravis unda
est: quae excepta a nobis, et securo navigio infracta,
usque ad ipsum nos tutissimum portum optati littoris
prosequitur.</p>
        </div3>
<div3>
          <head>2.</head>
          <p>
 <hi>Certa de Filio fidei veritas.</hi> --Non incertis autem
neque otiosis, nautarum modo, nitimur spebus:
quos interdum votis magis quam fiducia navigantes,
vagi instabilesque venti aut deserunt, aut depellunt.
Caeterum nobis adest inseparabilis fidei Spiritus
<pb n="0435A"/>
dono unigeniti Dei permanens, et nos indemutabili
cursu ad tranquilla deducens: Non enim Dominum
Christum creaturam, quia neque ipse est; neque
facturam, quia facturarum omnium ipse est Dominus:
sed Deum novimus, Deum Dei patris propriam
generationem. Nos quidem omnes, secundum
bonitatis dignationem, dicti assumptique sumus Dei
filii; sed ille verus unus patri Deo filius, et vera
atque absoluta, manens tantum in cognitione
utriusque, nativitas. Nostra vero tantum haec sola
religio est, Filium confiteri non adoptivum, sed natum;
neque electum, sed generatum. Non enim aut
factum, aut <emph>410</emph> non natum praedicamus: quia neque
Creatorem creaturis comparamus, neque nativitatem
sine generatione mentimur. Non per se est, qui per
nativitatem est. Neque non natus est, qui filius est.
<pb n="0435B"/>
Neque qui filius est, aliter potest quam nascendo esse
quod filius est.</p>
        </div3>
<div3>
          <head>3.</head>
          <p>
 <hi>Apud Arianos pugnat secum propheticus et evangelicus
Spiritus.</hi> --Nemini autem dubium est, contrarias
semper obnitentesque impietatis causas esse
causis religionum: neque posse id pie suscipi, quod
impie susceptum esse decernitur: ut aut hi nunc
novi apostolicae fidei emendatores evangelicum et
propheticum Spiritum in lites dividant, et in jurgia
partiantur; aut hi aliter prophetaverint, et hi aliter praedicaverint:
quia Salomon ad creaturae nos venerationem
vocet, Paulus vero servientes creaturae coarguat.
Quae utique non videntur sibi secundum impietatis
intelligentiam convenire <note>(Gal. I, 15,)</note> ut Apostolus, et
per legem edoctus, et per praefinitionem segregatus,
<pb n="0435C"/> <note>(II Cor. XIII, 3)</note>,
et per loquentem in se Christum loquens,
prophetiam aut ignoraverit aut non ignoratam
dissolverit: et nescierit creaturam Christum, quem
creatorem nuncupaverit; et vetuerit creaturae religionem,
qui soli Creatori serviendum monuerit dicens: <hi>Qui immutaverunt veritatem Dei in mendacium, et servierunt
creaturae praeterito Creatore, qui est benedictus in
saecula saeculorum 
 <note>(Rom. I, 25)</note>
          </hi>.
<pb n="0436A"/>
</p>
        </div3>
<div3>
          <head>4. </head>
          <p>
 <hi>Christus proprie creator nuncupatur.</hi> --Parumne
arguit hanc falsiloquii impietatem, loquens in Paulo
Christus Deus? Parumne demutatae veritatis mendacium
damnat? Per Dominum enim Christum creata
omnia sunt: et idcirco ei proprium nomen est ut
creator sit. Non cadit in eum efficientiae suae et natura
et nuncupatio. Testis nobis est Melchisedech,
creatorem coeli atque terrae Deum ita praedicans: <hi>Benedictus Abraham Deo summo, qui creavit coelum et
terram <note>(Gen. XIV, 19)</note>
          </hi>. Testis est et Osee propheta
dicens: <hi>Firmans coelum, et creans terram ego Dominus
Deus tuus, cujus manus creaverunt omnem militiam
coeli (Osee, XIII, 4)</hi>. Testis et Petrus ita scribens: <hi>Quasi
fideli creatori commendantes animas vestras <note>(I Pet. IV,
19)</note>
          </hi>. Quid operis nomen opifici imponimus? Quid
<pb n="0436B"/>
nostris Deum cognominamus? Creator <emph>411</emph> noster
est, creator omnis militiae coelestis est.</p>
        </div3>
<div3>
          <head>5.</head>
          <p>
 <hi>Christus nequit dici creatura</hi> --Haec cum ad
Filium, per quem facta sunt omnia, apostolica atque
evangelica fide intelligenda referantur; quomodo his
ipsis quae gessit aequabitur, et in ea erit naturae nuncupatione,
qua cuncta sunt? Primum quidem
humanae intelligentiae sensus haec respuit, ut creator
creatura sit; quia creatio per creatorem est. Qui si
creatura sit; et corruptioni subditus est, et expectationi
obnoxius est, et servituti subjectus est. Ait
enim idem beatus apostolus Paulus: <hi>Etenim longinqua
exspectatio creaturae revelationem filiorum Dei
exspectat. Vanitati enim creatura subjecta est non
sponte, sed propter eum qui subdidit eam in spe.
<pb n="0436C"/>
Quia et ipsa creatura liberabitur a servitute corruptionis
in libertatem claritatis filiorum Dei <note>(Rom. VIII, 19
etc.)</note>
          </hi>. Si igitur Christus creatura est, necesse est
sub spe longinquae exspectationis incertus sit, et
longa ejus exspectatio nostra potius exspectet,
et expectans ea vanitati subjectus sit, et per necessitatis
subjectionem non sponte subjectus sit. Subjectus
autem non sponte cum sit, necesse est et servus
sit; servus autem cum sit, maneat etiam in corruptione
<pb n="0437A"/>
naturae. Haec enim omnia creaturae propria esse
Apostolus docet: a quibus per longinquam exspectationem
liberanda, secundum humanam gloriam clarescet.
Et o imprudentem de Deo atque impiam professionem,
his eum per creaturae contumeliam
ludibriis deputare, ut speret, ut serviat, ut coactus
sit, ut cognitus sit, ut liberandus sit in nostra,
non in sua, cum de suis nos ad aliquid provehamur.</p>
        </div3>
<div3>
          <head>6.</head>
          <p>
 <hi>Si creatura est, creatura pariter est Pater: quia
Filio natura est Patris. Exinanitio Verbi est abolitio.</hi> 
--Sed impietas nostra cum ingenti perfidiae incremento
per hanc illicitae vocis audaciam procedit: ut
quia Filius creatura sit, Pater quoque non differat a
creatura. Christus enim in forma Dei manens, formam
<pb n="0437B"/>
servi accepit: et qui in forma Dei est, si creatura
est, Deus non aberit a creatura, quia in forma
Dei sit creatura. Esse autem in forma Dei, non alia
intelligentia est, quam in Dei manere natura: per
quod et Deus creatura <emph>412</emph> est, quia in natura
ejus sit creatura. Qui autem in forma Dei erat, Deo
se aequalem esse non rapuit; quia ex Dei aequalitate,
id est, ex forma ejus in servi formam decederet <note>(V.
lib. IX, n. 14)</note>. Decedere autem ex Deo in hominem,
nisi se ex Dei forma Deus evacuans, non potuit.
Evacuans autem se non abolitus est, ne esset;
cum esset aliud quam fuisset. Neque enim defecit ex
sese, qui se evacuavit in sese: cum virtutis potestas
etiam in evacuandi se potestate permaneat;
et in formam servi transisse, non sit naturam Dei
<pb n="0437C"/>
perdidisse, cum formam Dei evacuasse nihil aliud
quam virtus divinae sit potestatis.</p>
        </div3>
<div3>
          <head>7.</head>
          <p>
 <hi>Filio debetur honor aequalis Patri.</hi> --Adeo autem
in forma Dei esse, nihil aliud est quam aequalem
Deo esse: ut aequalitas honoris Domino Jesu
Christo, qui in forma Dei est, debeatur, ipso dicente: <hi>Ut omnes honorificent Filium, sicut honorificant Patrem.
Qui non honorificat Filium, non honorificat Patrem
qui misit illum 
 <note>(Joan. V, 23)</note>. </hi> Numquam diversitas
rerum, nisi et in honore diverso est. Res
<pb n="0438A"/>
enim eaedem venerationis ejusdem sunt: quia aut
summus honor indigne inferioribus deferetur, aut
cum contumelia superiorum inferiora his aequabuntur
in honore. Filius autem si ut creatio potius quam
nativitas sit, per venerationem exaequabitur Patri;
nulla nobis religio honoris ad Patrem est, cum
tanta nobis ejus veneratio imposita sit, quanta est
creaturae: sed quia Deo patri in eo, quod ex eo
Deus est natus, aequalis est; est etiam aequalis in honore.
Filius enim est, non creatura.</p>
        </div3>
<div3>
          <head>8.</head>
          <p>
 <hi>Deus partibus carens ex utero dicitur genuisse,
quia ex se. Filium de nihilo volentibus non suppetit loci
dicti sensus.</hi> --Et haec de illo praeclara vox Patris est, <hi>Ex utero ante luciferum genui te.</hi> 
 Non praejudicatur
autem Deo, ut saepe jam diximus, per infirmitatem
<pb n="0438B"/>
nostrae intelligentiae; ut per id, quod <hi>ex utero</hi> genuisse
se dixit <note>(Psal. CIX, 5)</note>, ex partibus internis
externisque per membra coeuntibus, tamquam corporalium
causarum originibus consistat: cum extra
naturalium necessitatum causam liber atque absolutus,
naturae totius dominus manens, proprietatem
nativitatis Unigeniti sui ex indemutabilis naturae suae
virtute significet. Ex spiritu enim <emph>413</emph> spiritus nascens,
licet de proprietate spiritus, per quam et ipse spiritus
est, nascatur: non tamen alia ei praeter quam perfectarum
 atque indemutabilium causarum ad id
quod nascitur causa est. Et ex causa licet perfecta
atque indemutabili nascens, necesse est ex causa in
causae ipsius proprietate nascatur. Proprietas autem
humanarum necessitatum intra causas uteri continetur.
<pb n="0438C"/>
Sed Deo non ex partibus perfecto, sed
indemutabili per spiritum, quia Deus spiritus est <note>(Joan. IV, 24)</note>,
non est internarum causarum naturalis
necessitas. Sed quia nobis spiritus de spiritu nativitatem
praedicabat, sensum nostrum causarum
nostrarum instituit exemplo; non in exemplum nativitatis,
sed ad intelligentiam generationis; ut exemplum
illud non ad necessitatem proficiat, sed ad sensum.
Si igitur creatio est unigenitus Deus: et quid
sibi vult significatio intelligentiae, quae per consuetudinem
<pb n="0439A"/>
nativitatis humanae intelligentiam divinae
generationis ostendit?</p>
        </div3>
<div3>
          <head>9.</head>
          <p>
 <hi>Per membra nostri corporis significantur operationes
Dei.</hi> --Plerumque enim per haec nostrorum
corporum membra, operationum suarum nobis Deus
momenta significans, sensum nostrum usu intelligentiae
communis edocuit, cum ait: <hi>Cujus manus creaverunt
omnem militiam coeli (Oseae, XIII, 4)</hi>; vel iterum, <hi>Oculi Domini super justos 
 <note>(Psal. XXXIII, 16)</note>
          </hi>; vel rursum, <hi>Inveni David filium Jesse virum secundum
cor meum 
 <note>(Act. XIII, 22)</note>
          </hi>. Cum enim et voluntas significetur
in corde, per quam David morum probitate
complacuit, et cognitio universitatis qua extra
scientiam Dei nihil sit, sub oculorum vocabulo enuntietur,
et operum efficientia, quia nihil non ex Deo
<pb n="0439B"/>
sit, per nomen manuum intelligatur: volens et providens
et agens Deus cuncta, sub significatione causarum
corporalium intelligendus sine ministerio corporali,
quomodo <emph>414</emph> jam in eo, quod ex utero genuit,
 non per causam corporalem humanae originis;
intelligendae etiam spiritalis nativitatis sensus affertur;
cum per caeteras membrorum significationes,
caeterarum quoque in Deo efficientiarum demonstretur
effectus?</p>
        </div3>
<div3>
          <head>10.</head>
          <p>
 <hi>Dictum est</hi> EX UTERO <hi>ad verae nativitatis ostensionem.</hi> 
--Quia ergo proponitur cor ad voluntatem,
oculi ad visum, manus ad effectum, cum tamen ultra
partium infectam comparationem Deus et velit
et provideat et peragat, et haec eadem per cor et oculos
et manum enuntietur: nonne significatio, qua ex
<pb n="0439C"/>
utero genuit, verae nativitatis ostensio est? non
quod ex utero genuerit, sicuti nec per manum agat,
nec per oculos videat, nec per cor velit: sed quia
per significationem horum vere omnia et agat et videat
et velit, ita per significationem uteri, vere ex
se genuerit quem genuit, non per causam uteri, sed
<pb n="0440A"/>
ad veritatis professionem: sicuti nec per causas
corporum aut velit aut videat aut agat, sed utatur
his partium nuncupationibus, ut per corporalium
ministeria virtus efficientiarum incorporalium sentiatur.</p>
        </div3>
<div3>
          <head>11.</head>
          <p>
 <hi>Propheta facturam non dicit, quem Deus testatur
filium.</hi> --Natura igitur humanae consuetudinis non
sinit, sed nec Dominicae doctrinae sententia patitur,
magistro discipulum praeesse, vel servum imperare
domino: quod alterum alteri et per ignorantiam subjaceat,
ut ignarus scienti; et per conditionem infirmum
sit, ut dominatui servitus. Quae cum ita esse
commune judicium sit; cujus nunc nos temeritatis
exemplo Deum creaturam, et filium facturam et dicemus
et existimabimus: cum nusquam nobis hoc de
<pb n="0440B"/>
se et Magister et Dominus servus ac discipulis
suis locutus sit, neque nativitatem suam aut creationem
aut facturam docuerit? sed et Pater nihil umquam
aliud quam filium testatus sit, et <emph>415</emph> Filius nihil
aliud quam proprium sibi Deum patrem professus
sit? natum utique, non factum aut creatum se
asserens, sicuti ait: <hi>Omnis qui diligit Patrem, diligit
et Filium, qui natus est ex eo <note>(Joan. V, 1)</note>
          </hi>.</p>
        </div3>
<div3>
          <head>12.</head>
          <p>
 <hi>Operi non convenit filii nomen.</hi> --Factura autem
opera creaturarum sunt, non generationis nativitas.
Non enim coelum filius, aut terra filius, aut mundus
nativitas est, de quibus dictum est, <hi>Omnia per
eum facta sunt <note>(Joan. I, 3)</note>
          </hi>, et per Prophetam, <hi>Opera
manuum tuarum sunt coeli <note>(Psal. CI, 26)</note>
          </hi>: et per
eumdem, <hi>Opera manuum tuarum non omittas (Psal.
<pb n="0440C"/>
CXXXVII, 8)</hi>. Numquid pictori pictura filius, aut gladius
fabro filius aut architecto domus filius? Haec
enim opera efficientium sunt; at vero patri solus,
qui ex eo nascitur, filius est.</p>
        </div3>
<div3>
          <head>13.</head>
          <p>
 <hi>Nos Dei filii facti, non nati, ideoque non sui.</hi> --Et nos quidem filii Deo, sed per facturam filii. Fuimus
<pb n="0441A"/>
enim aliquando filii iracundiae <note>(Ephes. II, 3)</note>;
sed filii Deo per spiritum adoptionis effecti, et dici
id meremur potius quam nascimur. Et quia omne
quod fit, ante quam fiat, non fuit; nos cum filii non
fuissemus, ad id quod sumus efficimur. Ante enim
filii non eramus: sed post quam meruimus hoc sumus.
Sumus autem non nati, sed facti; neque generati,
sed acquisiti. Acquisivit enim sibi Deus populum <note>(I Pet. II, 9)</note>:
et per hoc genuit. Genuisse
autem Deum filios, numquam cum proprietatis significatione
cognoscimus. Non enim ait: Filios meos
genui et exaltavi: sed hoc tantum: <hi>Filios genui et
exaltavi <note>(Esai. I, 2)</note>
          </hi>.</p>
        </div3>
<div3>
          <head>14.</head>
          <p>
 <hi>Objectio quod Israel et proprius dicatur et factus.</hi> 
--Nisi forte in eo quod ait: <hi>Filius primogenitus
<pb n="0441B"/>
meus Israel <note>(Exod. IV, 22)</note>
          </hi>, quisquam hoc quod <hi>primogenitus
meus</hi> dixit, ad detrahendam Filio proprietatem
generationis intelliget; ut quia et de Israel
dixerit <hi>meus,</hi> assumptio factorum filiorum pro nativitatis
proprietate usurpata sit? et idcirco non sit
nativitati Dei proprium, quod de eo dictum est: <hi>Hic
est filius meus dilectus <note>(Matth. XVII, 5)</note>
          </hi>; cum <hi>meus</hi> 
etiam illis proprium esse dicatur, quos non natos
esse manifestum est. Non natos autem esse, licet
nati esse dicantur, vel ex eo docetur cum dicitur, <hi>Populo
qui nascetur, quem fecit Dominus <note>(Psal. XXI, 32)</note>
          </hi>.</p>
        </div3>
<div3>
          <head>15.</head>
          <p>
 <hi>Israel non proprius filius, sed proprius primogenitus.
Non est proprie filius qui sit cum non fuisset.</hi> 
--Ergo populus Israel nascitur, ut fiat: neque
per id quod nasci dicitur, non <emph>416</emph> intelligitur
<pb n="0441C"/>
et fieri. Ex adoptione enim est filius, non ex generatione;
neque ei proprietas, sed nuncupatio est.
Nam licet <hi>primogenitus meus</hi> de eo scriptum sit; longe
tamen multumque differt, <hi>Filius meus dilectus,</hi> et <hi>Filius primogenitus meus.</hi> 
 Ubi enim nativitas est,
ibi <hi>Filius meus dilectus:</hi> ubi vero electio ex gentibus
est, et adoptio per voluntatem est, ibi <hi>Filius primogenitus meus.</hi> 
 Hic quod suus est, ad primogenitum
est: illic quod suus est, ad filium est.
 Et in nativitate filius primum suus et sic dilectus;
et in electione filius primum primogenitus,
et sic postea suus: ut, adoptato ex omnibus populis
<pb n="0442A"/>
filio Israel proprium esset, quod primogenitus est;
 nato vero uni Deo manifestum sit proprium esse,
quod filius sit. Non est itaque vera et perfecta nativitas,
ubi deputatur magis, quam generatur: quia
non ambiguum est eum populum, qui in filium nascatur,
et fieri. Quod autem fit cum non fuisset, et
per id quod factum est dicitur nasci; non est in eo
vera nativitas, quia ante aliud quam natum est fuerit.
Et idcirco non fuit antequam nasceretur, id
est, antequam fieret: quia qui ex gentibus filius
est, gens est ante quam filius: ac per id non vere
filius, quia non semper filius. Unigenitus autem Deus
neque non fuit aliquando non filius, neque fuit
aliquid ante quam filius, neque quidquam aliquid
ipse nisi filius. Atque ita qui semper est filius,
<pb n="0442B"/>
 non reliquit id de se intelligentiae, ne aliquando
non fuerit.</p>
        </div3>
<div3>
          <head>16.</head>
          <p>
 <hi>Rebus humanis commune est aliquando non fuisse
et ex nihilo esse.</hi> --Et nativitates quidem humanae
habent in tempore non fuisse: primum quia omnes
ex his omnibus, qui ante non fuerint, nascantur.
Nam tametsi unicuique nascentium ex eo sit
origo qui fuerit; tamen ipse ille, ex quo nascitur,
non fuit ante quam natus est. Dehinc ipse qui natus
est, post quam non fuit natus est, tempore ante manente,
quam nascitur. Nascens enim hodie, in eo
quod hesternum fuit non fuit; et in id quod est, ex
eo quod non fuit, coepit, et intra intelligentiam nostram
est, hesterno id, quod hodie nascitur, non
fuisse. Atque <emph>417</emph> ita nativitas ejus, per quam est,
<pb n="0442C"/>
post id quod non fuit manet; quia hodie primum post
hesternum tempus esse necesse est, ut ei sit in tempore
non fuisse Et haec quidem communia in rerum
humanarum origine sunt, ut omnia initium sui, cum
antea non fuissent, accipiant: primum quidem, ut
docuimus, per tempus, deinde per causam. Et per
tempus quidem non ambiguum est, quin ea, quae
nunc coeperint, ante non fuerint: per causam vero,
quia his non ex causa constet esse quod maneant.
Revolve enim omnes originum causas, et intelligentiam
in anteriora converte: invenies nihil coepisse
per causam, dum omnia per virtutem Dei ad
<pb n="0443A"/>
id quod sunt creantur, non etiam nascuntur ex aliquo.
Ex quo etiam unicuique generi per successionem
ipsam naturale est, ne non fuerit et coeperit,
dum et post tempus in tempore est: et cum semper
universa post tempus sint, causam sui quoque de
antea non exstantibus sumunt, dum ex his nascuntur
quae non fuerint: ipso illo primo humani
generis parente Adam ex terra, quae ex nihilo est,
et post tempus id est, post coelum, terram, diem,
solem, lunam et astra formato, qui et originem
non habuerit nascendi et coeperit cum non fuisset.</p>
        </div3>
<div3>
          <head>17.</head>
          <p>
 <hi>Unigenitus neque aliquando non fuit, neque ex
nihilo.</hi> --Sed unigenito Deo, cui non praeest tempus
anterius, non relinquitur ut aliquando non fuerit,
quia ipsum illud <hi>aliquando</hi> jam prius est, deinde
<pb n="0443B"/>
non fuisse jam temporis est: et incipiet non post
eum tempus esse, sed ipse esse post tempus, cui in
eo quod ante quam nascitur non fuit, id ipsum in
quo non fuit praeferetur. Deinde qui ex eo qui est
natus est, intelligi non potest ex eo quod non fuit natus
esse: quia ei is qui est, ad id quod est,
causa est; non etiam id quod non est, origo nascendi
est. Ergo cui neque in tempore est, ut aliquando
non fuerit; neque in patre, <emph>418</emph> id est, auctore
est, ut subsistat ex nullis: non reliquit id de se occasionis,
ut aut ex nihilo natus sit, aut non fuerit antequam
nasceretur.</p>
        </div3>
<div3>
          <head>18.</head>
          <p>
 <hi>Arianorum contra Filii aeternitatem argutiae.</hi> --Non sum autem nescius plerosque eorum, quibus aut
per impietatem obtusa mens sacramentum Dei non
capit, aut per adversi spiritus dominationem sub specie
<pb n="0443C"/>
religionis obtrectandi Deo furor pronus est, affirmare
simpliciorum auribus id solere: nos cum
semper Filium fuisse dicamus, neque aliquid aliquando
fuisse, quod non fuit; sine nativitate
<pb n="0444A"/>
eum per id, quod semper fuerit, praedicare: quia humani
sensus opinione id quod semper fuit,
non patiatur ut natum sit;  « nascendi autem causa
sit, ut sit quod non erat: esse vero quod non fuit,
nihil aliud sub communi sensu esse, quam nasci. » 
Adjiciant vero haec arguta satis atque auditui placentia:
 « Si, inquit, natus est, coepit; et cum coepit,
non fuit; et cum non fuit, non patitur ut fuerit. » 
Atque idcirco piae intelligentiae sermonem esse contendant,
 « Non fuit antequam nasceretur: quia ut
esset qui non erat, non qui erat natus est. » 
Neque eguit nativitate qui erat, cum ad id ut esset
qui non erat nasceretur.</p>
        </div3>
<div3>
          <head>19.</head>
          <p>
 <hi>Quaestionum captiosarum virus. His fides praeferenda.</hi> 
--Ac primum oportuerat homines religiosam
<pb n="0444B"/>
divinarum rerum scientiam praeferentes, ubi
evangelicae atque apostolicae praedicationis veritas
 praeferebat, callidae philosophiae tortuosas quaestiones
abjicere, et sectari potius fidem quae in Deo
est: quia sensum infirmum facile fidei suae praesidio
sophisma syllogisticae interrogationis exueret, cum
captiosa propositio responsionem simplicem, sibique
secundum interrogationem rerum obsecundantem,
ad ultimum jam sensus sui interrogatione spoliaret;
ut quod professione amisisset, id jam conscientia
non teneret. Quid enim tam necessario interrogationi
obsecundabit, quam ut cum a nobis <emph>419</emph> quaeratur,
Estne aliquid antequam nascitur? In professione
nostra sit, non fuisse ante quod nascitur?
Neque enim aut in natura aut in necessitate est, ut
quod est nascatur: cum nasci quid ob id tantum ut
<pb n="0444C"/>
sit, non quia erat, necesse sit. Quod cum concessum
fuerit a nobis, quia recte conceditur; exuti
 fidei conscientia, capti jam impiis atque alienis
studiis acquiescimus.
<pb n="0445A"/>
</p>
        </div3>
<div3>
          <head>20. </head>
          <p>
 <hi>Hae non cavendae tantum, sed et confutandae.
Fides docta quid praestet indoctae.</hi> --Quod providens
ante beatus Apostolus Paulus, sicuti frequenter ostendimus,
ut caveremus admonuit, dicens: <hi>Videte ne
quis vos spoliet per philosophiam et inanem deceptionem,
secundum traditionem hominum, secundum elementa
mundi, et non secundum Christum, in quo inhabitat
omnis plenitudo divinitatis corporaliter <note>(Coloss.
II, 8 et 9)</note>
          </hi>. Cavendum igitur adversum philosophiam
est, et humanarum traditionum non tam evitanda sunt
studia, quam refutanda. Neque enim his ita concedendum
est, quasi vincant potius quam fallant: quia
nos Christum Dei virtutem et Dei sapientiam praedicantes,
aequum est humanas doctrinas non tam diffugere,
quam refellere; et simpliciores, ne ab his
<pb n="0445B"/>
spolientur, et obstruere et instruere. Nam cum possit
omnia, in ea ipsa omnia sapienter Deus
possit, nec virtuti ejus ratio, nec rationi virtus absistat;
oportet eos, qui Christum praedicant mundo,
irreligiosis mundi imperfectisque doctrinis per
scientiam sapientis omnipotentiae contraire, secundum
illud beati Apostoli dictum: <hi>Nostra enim arma
non sunt carnalia, sed potentia Deo, ad destructionem
munitionum, rationes destruentia, et omnem altitudinem
elevatam adversus cognitionem Dei <note>(II Cor. X, 4
et 5)</note>
          </hi>. Fidem non nudam Apostolus atque inopem rationis
reliquit: quae quamvis potissima ad salutem
sit, tamen nisi per doctrinam instruatur, habebit
quidem inter adversa tutum refugiendi recessum,
non etiam retinebit constantem obnitendi
<pb n="0445C"/>
securitatem; eritque ut infirmibus sunt post fugam
castra, non etiam ut castra habentibus adest interrita
fortitudo. <emph>420</emph> Contundendae sunt ergo insolentes
adversum Deum disputationes, et destruenda
rationum fallacium munimenta, et elevata ad impietatem
ingenia conterenda, nec carnalibus armis, sed
spiritalibus; nec terrena doctrina, sed coelesti sapientia:
ut quanta rerum divinarum humanarumque
discretio est, tanta ultra terrena studia ratio coelestis
excedat.</p>
        </div3>
<div3>
          <head>21.</head>
          <p>
 <hi>Filius etsi natus, semper tamen est, quia de
<pb n="0446A"/>
Patre qui semper est.</hi> --Cesset itaque sollicitudo perfidiae:
neque negare nos, quia ipsa non intelligit, existimet,
quod solum a nobis bene et intelligitur et creditur.
Nam ipsa sermonum enuntiatione cum natum
 profitemur, non tamen non natum praedicamus.
Neque enim id ipsum est non natum atque nasci:
quia illud ab altero, hoc vero a nemine est. Et aliud
est sine auctore esse semper aeternum, aliud quod
patri, id est, auctori est coaeternum. Ubi enim pater
auctor est, ibi et nativitas est; at vero ubi auctor aeternus
est, ibi et nativitatis aeternitas est: quia
sicut nativitas ab auctore est, ita et ab aeterno auctore
aeterna nativitas est. Omne autem, quod semper
est, etiam aeternum est. Sed tamen non omne, quod
aeternum est, etiam innatum est. Quia quod ab aeterno
<pb n="0446B"/>
nascitur, habet aeternum esse quod natum est.
Quod autem non natum est, id cum aeternitate non
natum est. Quod vero ex aeterno natum est, id si
non aeternum natum est, jam non erit et pater auctor
aeternus. Si quid igitur ei, qui ab aeterno patre
natus est, ex aeternitate defuerit, id ipsum auctori
 non est ambiguum defuisse: quia quod gignenti
est infinitum, infinitum est etiam nascenti. Medium
enim quid inter nativitatem Dei filii, et generationem
Dei patris, nec ratio nec sensus admittit: quia
et in generatione nativitas est, et in nativitate generatio
est. Quod utrumque sine intervallo sui est,
quia sine utroque nec neutrum est. Quod ergo
nisi ex utroque non consistit, id in omnibus
nisi utrumque non permanet: <emph>421</emph> quia in aliquo alterum
<pb n="0446C"/>
non relinquatur, quod id ipsum alterum in
aliquo non possit esse sine altero.</p>
        </div3>
<div3>
          <head>22.</head>
          <p>
 <hi>Objectio, Quod natum est, non fuit.</hi> --Sed inquiet
quisquam divini hujus incapax sacramenti,
Omne quod natum est, non fuit: quia in id natum
est, ut esset.</p>
        </div3>
<div3>
          <head>23.</head>
          <p>
 <hi>In Filium semper natum non cadit non fuisse.</hi> --Et quis igitur ambiget, quin quae in rebus humanis
nata sunt, aliquando non fuerint? Sed aliud est ex
eo nasci qui non fuit, aliud ex eo natum esse
qui semper est. Infantia enim omnis, cum antea non
<pb n="0447A"/>
fuisset, coepit ex tempore. Quae rursum in pueritiam
excrescens, post etiam adolescentiam coegit in patrem.
Et non semper pater est, qui ante in adolescentiam
per pueritiam, et in pueritiam per infantiam
coeptam profecerit. Ergo qui non semper pater est,
non semper et genuit. Ubi autem semper pater est,
semper et filius est. Si itaque habes in cogitatione
vel sensu Deum, in cujus cognitionis sacramento proprium
est quod pater est, non semper patrem esse
filii geniti; habes et in intelligentia et in scientia,
non semper filium esse qui genitus est. Quod si semper
Patri proprium est quod semper est pater; necesse
est semper Filio proprium esse quod semper
est Filius. Et quomodo in sermonem nostrum atque
intelligentiam cadet, ut non fuerit ante quam nasceretur,
<pb n="0447B"/>
cui proprium est semper esse quod natus est?</p>
        </div3>
<div3>
          <head>24.</head>
          <p>
 <hi>Filius ut omnia cum Patre habet communia, ita
et semper esse. Patri proprium est esse. Filio proprium
est et esse.</hi> --Formam itaque atque imaginem invisibilis
Dei unigenitus in se Deus continens, in omnibus
his quae propria Deo patri sunt, per plenitudinem
 verae in se divinitatis aequatur. Nam, ut superioribus
libris docuimus, per virtutem et venerationem,
sicut Pater, et honorandus et potens
est: ita et in eo quod Pater semper est, ei quoque,
in eo quod filius est, Filio semper esse commune est.
Nam secundum ad Moysen dictum, <emph>422</emph> <hi>Misit me ad
vos is qui est <note>(Exod. III, 14)</note>
          </hi>, Deo proprium esse id
quod est, non ambigens sensus est: quia id quod
est, non potest intelligi dicique non esse. Esse
enim et non esse contraria sunt: neque hae diversae
<pb n="0447C"/>
significationes in unum atque idem coeunt; quia
manente alia, altera non erit. Ergo ubi <hi>est,</hi> non
potest vel sensum vel sermonem inire non esse.
<pb n="0448A"/>
 Sensui nostro retroacto semperque revocato ad intelligentiam
ejus qui est de eo id ipsum tantum,
quod est, ei semper anterius est: quia id
quod infinitum in Deo est, semper se infiniti sensus
nostri recursui subtrahat: ut ante id, quod proprium
Deo est, semper esse, aliquid aliud intentio
retroacta non capiat; quia nihil aliud ultra ad
intelligentiam Dei, aeternitate procedendi, quam
Deum semper esse semper occurrat. Quod igitur et
per Moysen de Deo significatum, et per communem
sensum nihil aliud nobis intelligendum permittitur,
id ipsum unigenito Deo esse proprium Evangelia
testantur: cum in principio erat Verbum, et cum
hoc apud Deum erat <note>(Joan. I, 1)</note>, et cum erat lumen
verum <note>(Ibid. 18)</note> et cum unigenitus Deus in sinu Patris
<pb n="0448B"/>
est, et cum Jesus Christus super omnia Deus est <note>(Rom. IX, 5)</note>.</p>
        </div3>
<div3>
          <head>25.</head>
          <p>
 <hi>Est aeternus ab aeterno: adeoque non ex nihilo,
aut non aliquando fuit.</hi> --Erat igitur, atque est:
quia ab eo est, qui quod est semper est. Ab eo autem
esse, id est, ex patre esse, nativitas est. Esse
autem semper ab eo qui est semper, aeternitas est:
aeternitas vero non ex se, sed ab aeterno. Ex aeterno
autem nihil aliud, quam aeternum. Quod si non aeternum;
jam nec pater qui generationis est auctor,
aeternus est. Quod cum illi patrem semper esse,
atque hujus filium semper esse sit proprium esse,
et in eo quod est, significatur aeternitas; per id quoque,
cui quod est proprium est, proprium est et
aeternum. Nemini autem dubium est, quin generatio
significet nativitatem, <emph>423</emph> et nativitas manentem
<pb n="0448C"/>
doceat <note>( <hi>cum scil. ex quo ortum ducit natus</hi> )</note>, non etiam
non manentem. Porro autem ambigi non potest, neminem
qui erat nasci. Nam nascendi ad cum non
<pb n="0449A"/>
proficit causa, qui per se maneat aeternus.
Sed unigenitus Deus, qui et Dei Sapientia et Dei
Virtus et Verbum est, cum natus sit, patrem testatur
auctorem. Cum ex manente natus est, non est
natus ex nihilo. Cum ante tempora aeterna natus
est, omnem sensum necesse est nascendo praeveniat.
 Non reliquit in verbis, ut non fuerit ante
quam nasceretur. Si enim sensui nostro subjacet, ut non fuerit ante quam natus est; jam nativitate ejus
et sensus noster et tempus anterius est: quia
omne, quod non fuit, jam et sensui obnoxium et
tempori est in ea ipsa significatione qua non fuit;
quia non fuisse, pars temporis est. Qui autem ab
aeterno est, et semper fuit, nec est sine nativitate,
nec non fuit; dum et semper fuisse supra tempus
<pb n="0449B"/>
est, et natum esse nativitas est.</p>
        </div3>
<div3>
          <head>26.</head>
          <p>
 <hi>Contra nativitatem aeternam impie nititur humana
ratio.</hi> --Natum itaque unigenitum Deum, sed
natum ante aeterna tempora confitemur; quia confiteri
necesse est, in quo nos apostolicarum ac
propheticarum praedicationum dicta concludunt:
cum tamen sensus humanus intelligentiam intemporalis
nativitatis non apprehendat, quia aliquid in naturis
 terrenis ante tempora natum esse non convenit.
Quod cum ita a nobis praedicabitur; quomodo
rursum ejusdem intelligentiae complexu non fuisse
ante quam nascitur dicemus, cum secundum Apostolum
ante tempora aeterna sit unigenitus Deus <note>(II Tim, I, 9, et Tit. I, 2)</note>?
Si igitur natum ante tempora
aeterna, non ratio humanae intelligentiae, sed
<pb n="0449C"/>
prudentiae fidelis professio est; quia et nativitas per
auctorem est, et quod tempora excedit aeternum est,
et <emph>424</emph> extra sensum terrenum est quod ante tempora
aeterna sit natum: certe jam impia voluntate
<pb n="0450A"/>
sensum humanae rationis extollimus, ut per intelligentiam
mundi non fuerit ante quam nascitur,
cum ultra sensum humanum et intelligentiam mundi
nascatur aeternum. Aeternum autem est, quidquid
tempus excedit.</p>
        </div3>
<div3>
          <head>27.</head>
          <p>
 <hi>De nato ante tempora dici nequit,</hi> ANTE QUAM
NATUS EST, <hi>nec</hi> NON FUIT ALIQUANDO.--Tempora enim
omnia vel opinione complectimur, vel scientia:
cum quod nunc est, scimus non etiam pridie fuisse,
quia quod pridie fuerit, nunc non sit: quod autem
 nunc est, nunc tantum sit, non et pridie fuerit.
Opinione vero ita praeterita metimur, ut ante urbem
aliquam institutam non ambigatur tempus fuisse,
quo urbs instituta non fuerit. Cum ergo vel scientiae
vel opinioni nostrae subjacent tempora, sensu humanae
<pb n="0450B"/>
intelligentiae judicamus; ut de aliqua re
ratione dixisse existimemur, non fuit ante quam
nascitur, quia uniuscujusque originem tempora semper
antelata praeveniant. At vero cum in Dei rebus,
id est, in Dei nativitate, nihil non ante tempus aeternum
sit; non cadit in id, ut ante quam natus est,
cuique ante tempora aeterna promissum est
aeternum, sit secundum beati Apostoli dictum in spe
vitae aeternae, quam promisit non mendax Deus ante
tempora aeterna <note>(Tit. I, 2)</note>, aliquando non fuisse
dicatur: quia intelligi non potest coepisse post aliquid,
qui esse sit ante aeterna tempora confitendus.</p>
        </div3>
<div3>
          <head>28.</head>
          <p>
 <hi>De Filii nativitate credere tenemur aliter ac de
nostris. Semper natum audientes, numquam non fuisse
sentimus.</hi> --Si ergo nasci aliquid ante tempora
<pb n="0450C"/>
aeterna, neque in naturis humanis est, neque in intelligentia;
et tamen in hoc professionibus de se Dei
creditur: quomodo id quod sine sensu intelligentiae
aeternae natum semper, id est, ante tempora
<pb n="0451A"/>
aeterna esse, apostolica fides cum locuta sit; id
rursus non <emph>425</emph> fuisse ante quam nascitur, per sensum
humanae intelligentiae, nostri temporis infidelitas
eloquitur? cum quod ante tempus natum est,
semper est natum: quia id quod est ante aeternum
tempus, hoc semper est. Quod autem semper est natum,
non admittit ne aliquando non fuerit: quia
aliquando non fuisse, jam non est semper esse. Semper
autem esse, excludit non semper fuisse. Et excluso
 eo, per id quod semper est natus, non
semper fuisse; non cadit in sensum, ut non fuerit
ante quam natus sit: quia qui ante tempora aeterna
natus est, natus esse semper in sensu est; cum tamen
ante tempora natum esse non subeat in sensum.
Nam si, quod utique convenit, ante creaturam
<pb n="0451B"/>
seu invisibilem seu corporalem, et ante omnia saecula
et tempora aeterna, et ante sensum omnem natus
confitendus est esse, qui per id, quod ita natus est,
semper est; concipi quoque nullo sensu licet, ut non
fuerit ante quam nascitur; quia et ante sensum omnem
est, qui ante tempora aeterna natus est, et in
sensu numquam est eum, qui semper esse confitendus
est, non fuisse.</p>
        </div3>
<div3>
          <head>29.</head>
          <p>
 <hi>Reponunt, Qui igitur erat, natus est.</hi> --Sed
argute hujus interrogationis calumnia antefertur:
 « Si, inquit, in sensum non cadit non fuisse ante quam
nascitur, reliquum hoc sensui est, ut qui erat natus
sit. » </p>
        </div3>
<div3>
          <head>30.</head>
          <p>
 <hi>Aliud est semper natum esse, aliud prius esse
quam nasci.</hi> --Et calumnianti respondebo: Numquid
a me aliud, quam natum, dici meminerit? Aut
<pb n="0451C"/>
numquid ante tempora aeterna esse, id ipsum sit
quod est, eum qui erat nasci? quia nasci quod erat,
jam non nasci est, sed se ipsum demutare nascendo.
Natum autem semper esse hoc est, sensum
<pb n="0452A"/>
temporum nascendo praecurrere, neque intelligentiae
patere aliquando fuisse non natum. Non est itaque id
ipsum, natum ante tempora aeterna semper esse, et
esse ante quam nasci. Natum autem ante tempora
aeterna semper esse, excludit non fuisse ante quam
nascitur.</p>
        </div3>
<div3>
          <head>31.</head>
          <p>
 <emph>426</emph> <hi>Filius nec est, nec non fuit prius quam
natus.</hi> --Caeterum non relinquit prius esse quam
nasci: quia qui ultra sensum est, in nullo subjacet
sensui. Nam si ultra sensum est, natum semper esse,
non licet jam esse post sensum, non fuisse eum ante
quam nascitur. Cum itaque natum semper esse, nihil
aliud sit confitendum esse, quam natum, id
sensui, ante quam nascitur vel fuisse vel non fuisse,
non subjacet: quia sensum nihil aliud, quam ante
<pb n="0452B"/>
tempora aeterna natum esse, semper antevenit. Natus
itaque est, et semper est: qui nihil aliud de se patitur
intelligi et dici posse, nisi natum. Nam cum anterior
ipso tempore sensuum est, (quia ante sensum
tempus aeternum est;) non admittit sensum de
se dijudicantem, esse aut non fuisse ante
quam nascitur: quia et esse ante quam nascitur,
non sit nativitatis; et non fuisse, jam temporis sit.
Ergo et infinitas temporum aeternorum quod est
temporis, id est, non fuisse, consumit: et nativitas
quod suum non est, id est, ante quam nascitur esse,
non patitur. Quod si aut esse aut non fuisse sensui
subjacebit, jam nativitas ipsa post tempus est:
quia qui non semper est, necesse est coeperit esse
post aliquid.</p>
        </div3>
<div3>
          <head>32.</head>
          <p>
 <hi>Semper natus, semper esse animo sentitur.</hi> --
<pb n="0452C"/>Finis igitur et fidei et sermonis et sensus est, Dominum
Jesum et natum esse, et semper esse: quia si
quid de Filio mens retroacta scrutabitur, nihil aliud
scrutantis sensui, quam natum esse et semper
<pb n="0453A"/>
esse, semper occurret. Ut igitur Deo patri proprium
est sine nativitate, ita et Filio debitum est
per nativitatem semper esse. Nativitas autem nihil
aliud quam patrem, neque pater aliud quam nativitatem
enuntiabit. Medium enim nihil quidquam nomina
 ista, aut natura permittit. Aut enim non
semper Pater, si non semper et Filius; aut si semper
Pater, semper et Filius: quia quantum Filio temporis,
ne semper filius fuerit, abnegabitur; tantum
Patri deest, ne pater semper sit: ut licet semper
Deus, non tamen <emph>427</emph> et pater in ea fuerit infinitate,
qua Deus est.</p>
        </div3>
<div3>
          <head>33.</head>
          <p>
 <hi>Deus Arianis non semper pater.</hi> --Etiam in id
se professio impietatis extendit, ut non Filio
tempora nativitatis, sed Patri generationem adscribat:
<pb n="0453B"/>
quia generationis modus intra nativitatis sit
tempora constitutus.</p>
        </div3>
<div3>
          <head>34.</head>
          <p>
 <hi>Refelluntur. Tempora secundum Arianos.</hi> --Pium tibi ac religiosum, haeretice, existimas, Deum
semper quidem, sed non semper patrem confiteri?
Quod si ita sentire te pium est, Paulum impietatis
necesse est, Filium <hi>ante tempora aeterna</hi> esse dicentem <note>(Tit. I, 2)</note>,
condemnes: etiam ipsam testantem
de se Sapientiam, quod ante saecula fundata sit, crimineris:
quae Patri aderat tum, cum coelum praepararet.
Sed tu, ut Deo initium tribuas quo pater est,
prius temporibus initium decerne quo coepta
erunt: quae si coepta sunt, mendax est Apostolus,
qui ea sit professus aeterna. Soletis enim tempora
de solis ac lunae creatione numerare, quia scriptum
<pb n="0453C"/>
de his sit: <hi>Et sint in signa et tempora et annos <note>(Gen. I, 14)</note>
          </hi>.
Sed qui ante coelum est, quod secundum
vos etiam ante tempus est, idem et ante saeculum
est. Neque solum ante saeculum est, sed etiam
ante generationes generationum saecula praeeuntes.
Quid caducis et terrenis, et angustis divina et infinita
<pb n="0454A"/>
concludis? Nescit Paulus in Christo nisi temporum
aeternitatem. Non post aliquid se esse Sapientia,
sed ante omnia loquitur. Tecum a sole
ac luna tempora instituta sunt: Christum autem David
ante solem permanere significat dicens: <hi>Ante
solem nomen ejus <note>(Psal. LXXI, 17)</note>
          </hi>. Et ne res Dei
mundi istius origine inchoatas arbitrareris, idem
ait: <hi>Et ante lunam generationes generationum <note>(Ibid. 5)</note>
          </hi>.
Despiciuntur hic tempora a tantis viris et prophetiae
spiritu dignis: et nihil sensui humano relinquitur,
in quo se ante nativitatem, quae tempora aeterna excedit,
extendat: sed hunc modum tantum habeat
religiosae opinionis fides, <emph>428</emph> ut Dominum Jesum
Christum unigenitum Deum, et ad perfectae nativitatis
confessionem natum meminerit, et in divinitatis
<pb n="0454B"/>
veneratione non ignoret aeternum.</p>
        </div3>
<div3>
          <head>35.</head>
          <p>
 <hi>Objicitur, Sapientiam se creatam testari.</hi> --Sed
accusamur mendacii, et una nobiscum doctrina apostolicae
praedicationis arguitur, nativitatem quidem
confessa, sed aeternitatem nativitatis professa: ut
et nativitas testaretur auctorem, et aeternitas in sacramento
divinae nativitatis sensum humanae opinionis
excederet. Profertum enim adversum nos Sapientiae
de se protestatio, quae creatam se docuerit
his dictis: <hi>Dominus creavit me in initium viarum
suarum <note>(Prov. VIII, 22)</note>
          </hi>.</p>
        </div3>
<div3>
          <head>36.</head>
          <p>
 <hi>Quae creata a saeculo, eadem ante saeculum fundata.</hi> 
--Et o te miser, haeretice, qui indulta Ecclesiae
adversum Synagogam arma, contra fidem ecclesiasticae
praedicationis invadis: et doctrinae salutaris munitissimam
<pb n="0454C"/>
intelligentiam rapis adversum universorum
salutem; creaturam Christum per haec verba
esse contendens, non Judaeum potius, negantem
Christi ante saecula aeterna divinitatem et in omnibus
operibus ac doctrinis Dei efficaciam, per
haec verba Sapientiae subsistentis exstinguens! quae
<pb n="0455A"/>
se nunc creatam in initium viarum Dei et in opera
ejus a saeculo dixerit; ne forte ante Mariam non manere
existimaretur: neque tamen creatam se ad nativitatis
intelligentiam referret; quia in viarum initium
et in opera sit creata; at vero ne hoc viarum
initium, quod utique de divinis rebus humanae cognitionis
exordium est, quisque ad subjiciendam tempori
nativitatem infinitam deputaret <note>(Prov. VIII, 22 sec.
LXX)</note>, fundatam se ante saecula sit professa: ut dum
aliud est in viarum initium et in opera creari, et aliud
est ante saecula fundari, anterior intelligeretur esse
creatione fundatio: et hoc ipsum, quod fundata in
opera ante saeculum est, sacramentum creationis
ostenderet; quia fundatio ante saeculum, et creatio
in viarum initium atque in opera post saeculum sit.
<pb n="0455B"/>
</p>
        </div3>
<div3>
          <head>37. </head>
          <p>
 <emph>429</emph> <hi>Non tempore, sed aeternitate saeculum praecedit.</hi> 
--Jam vero ne creatio et fundatio fidem divinae
nativitatis offenderet, sequitur: <hi>Prius quam terram
faceret, prius quam montes stabiliret, ante omnes colles
genuit me <note>(Ibid. 25 et 26)</note>
          </hi>. Jam genitus est ante
terram, qui ante saeculum fundatus est: neque
solum ante terram, sed etiam ante montes atque
colles. Et in his quidem quia de se Sapientia loquitur,
plus loquitur quam auditur. Omnia enim, quaecumque
ad infinitatis intelligentiam significantur,
istius modi esse oportet, ne rei cuiquam aut generi
secunda in tempore sint. Caeterum ad aeternitatis
demonstrationem nequaquam temporalia coaptabuntur:
quia per id, quod posteriora sunt caeteris,
<pb n="0455C"/>
per se ipsa non manifestant infinitatis exordium;
<pb n="0456A"/>
cum ipsa exordium temporale sortita sint.
Quid enim magnum est, ut ante terram Deus
Dominum Christum genuerit; cum Angelorum origo
 terrae creatione reperiatur antiquior? Aut
cur qui ante terram genitus diceretur, etiam ante
montes, neque solum ante montes, sed etiam ante
colles natus manifestaretur: cum collium significatio
post montes sit, montium vero intelligentia post
terram sit? Per quod existimari non potest, idcirco
haec esse dicta, ut ante colles et montes et terram
esse intelligeretur, qui ea, quae ante terram et
montes et colles sunt, infinitatis suae aeternitate
praecelleret.</p>
        </div3>
<div3>
          <head>38.</head>
          <p>
 <hi>Infinitatem suam quantum licet explicuit, per
creata comprehendi non potuit.</hi> --Sed sensum nostrum
<pb n="0456B"/>
sermo divinus non inopem rationis reliquit;
nam causam dicti per haec quae consequuntur ostendit: <hi>Deus fecit regiones, et inhabitabilia, et cacumina
quae habitantur sub coelo. Cum pararet coelum,
 eram cum illo, et cum segregabat suam</hi> 
 <emph>430</emph> <hi>sedem.
Quando super ventos validas faciebat in summo
nubes, et cum certos ponebat fontes sub coelo, et
cum fortia faciebat fundamenta terrae, ego eram apud
illum componens <note>(Proverb. VIII, 26, secund. LXX)</note>
          </hi>. Quis
hic temporum locus est? Aut quo se extendere ultra
 infinitam unigeniti Dei nativitatem, humanae
intelligentiae sensus permittitur? Non enim per haec,
quorum creationem mente concipimus, comprehendi
generatio ejus potest, qui anterior his omnibus est
<pb n="0456C"/>
 ut quamvis praestet in tempore, non tamen infinitus
<pb n="0457A"/>
sit, cui hoc solum tributum sit, ut ante temporalia
natus sit. Nam cum illa tempori in sui
constitutione subjaceant, ille tamen, licet anterior
his omnibus sit, non sit liber a tempore: quia temporalis
horum constitutio tempus nativitatis ejus,
qui ante sit natus, ostendat; dum hoc ipsum ei tempus
est, quod temporalibus antefertur.</p>
        </div3>
<div3>
          <head>39.</head>
          <p>
 <hi>Aeternis se coaeternam docuit.</hi> --Sed Dei sermo
et verae sapientiae doctrina loquitur perfecta,
et absoluta significat, docens se non temporalibus
esse anteriorem, sed infinitis. Cum enim praepararetur
coelum, aderat Deo. Numquid coeli praeparatio
Deo est temporalis ut repens cogitationis motus
subito in mentem tamquam antea torpidam stupentemque
subrepserit, humanoque modo fabricandi
<pb n="0457B"/>
coeli impensam et instrumenta quaesierit? Atquin
alius prophetae de operationibus Dei sensus est, cum
ait: <hi>Verbo Domini coeli firmati sunt, et spiritu oris
ejus omnis virtus eorum <note>(Psal. XXXII, 6)</note>
          </hi>. Praecepto
tamen Dei coeli ut firmarentur eguerunt; nam apparatus
et virtus eorum in hac imperturbatae constitutionis
 suae firmitate, non de temperatione
alicujus et permixtione materiae, <emph>431 </emph> sed ex
spiritu divini oris exsistit. Quid ergo est, praeparanti
Deo coelum genitam ab eo adesse sapientiam; cum
neque creatio coeli ex praeparatione consistat, neque
naturae Dei sit, in apparatu eum cogitandi operis
  commorari? Nihil enim non semper cum Deo
fuit, quidquid in rebus est: quae etsi ad creationem
sui coepta sunt, non sunt tamen ad Dei vel scientiam
<pb n="0457C"/>
vel potestatem inchoata. Et testis est nobis
propheta dicens: <hi>Deus qui fecisti omnia quae futura
sunt <note>(Esa. XLV, 11, sec. LXX)</note>
          </hi>. Quae enim futura
sunt, licet in eo quod creanda sunt adhuc fient, Deo
tamen, cui in creandis rebus nihil novum ac repens
est, jam facta sunt: dum et temporum dispensatio
est ut creentur, et jam in divinae virtutis
  praesciente efficientia sint creata. Et idcirco
nunc Sapientia natam se ante saecula docens, anteriorem
<pb n="0458A"/>
se non solum his quae creata sunt docet, sed
aeternis coaeternam, praeparationi scilicet coeli, et
discretioni sedis Dei. Non enim tum discreta sedes
est, cum effecta est: quia aliud est discerni sedem,
aliud componi. Neque tum paratum coelum est,
cum praeparatum est: nam erat apud praeparantem
  et discernentem. Postea vero componebat cum
 parante: aeternitatem suam cum praeparanti adest,
et ministerium quando cum parante componit ostendens.
Idcirco nunc etiam ante terram et montes
et colles genitam esse se dixit, quia et praeparationi
coeli adfuisse se doceret: ut haec jam tunc, cum praepararetur
coelum, penes Deum facta esse per id,
quod nihil Deo novum est, demonstraret.</p>
        </div3>
<div3>
          <head>40.</head>
          <p>
 <hi>Mundum Deus ab aeterno simul ac semet praeparavit.</hi> 
<pb n="0458B"/>
--Perpetua enim et aeterna rerum creandarum
est praeparatio: neque partibus cogitationum
universitatis hujus corpus effectum est, ut primum
de coelo sit cogitatum, tum postea terrae cura et
tractatus Deum inierit, cogitatumque per singula
sit, ut <emph>432</emph> primum in planitiem diffunderetur,
deinde postea meliore consilio montibus elevaretur,
rursum autem etiam collibus variaretur,
quarto deinde habitabilis etiam in ipsis cacuminibus
redderetur, praeparatumque coelum ac sedes
Dei segregaretur, ventorumque exhalationes nubes
in summo validae continerent; tunc deinde certi
sub coelo fontes mearent, ac postremo fundamentis
terra fortibus confirmaretur. Singulis enim his omnibus
anteriorem se Sapientia esse profitetur. Sed
<pb n="0458C"/>
cum omnia per Deum quae sub coelo sunt facta sint,
et componendo coelo Christus adfuerit, et ipsam
praeparati coeli praeveniat aeternitatem; non patitur
hoc existimari in Deo minutarum rerum particulatas
cogitationes, quia omnis horum praeparatio Deo est
coaeterna. Nam tametsi habeat dispensationem sui,
secundum Moysen <note>(Gen. I)</note>, firmamenti solidatio,
aridae nudatio, maris congregatio, astrorum constitutio,
aquarum terraeque in ejiciendis ex se animantibus
<pb n="0459A"/>
generatio: sed coeli, terrae, caeterorumque
elementorum creatio ne levi saltem momento
operationis discernitur; quia eorum praeparatio
aequabili penes Deum aeternitatis infinitate constiterat.</p>
        </div3>
<div3>
          <head>41.</head>
          <p>
 <hi>Epilogus.</hi> --His igitur infinitis et aeternis in
Deo Christus cum adesset, solam nobis nativitatis
suae permisit conscientiam: ut quantum ad fidem
proficeret Dei intellecta nativitas, tantum valeret
ad susceptam religionem cognita nativitatis aeternitas:
quia ex eo qui aeternus est patre, nec ratio nec
sensus admittat, nisi aeternum filium praedicari.</p>
        </div3>
<div3>
          <head>42.</head>
          <p>
 <hi>Creationis in Christo nomen frustra objicitur.</hi> 
--Sed creationis nomen nos et professio movet.
Moveat sane nomen creationis, si non nativitas ante
<pb n="0459B"/>
saecula, et creatio in initium viarum Dei et in opera
praedicatur. Non enim potest nativitas pro creatione
accipi: <emph>433</emph> cum nativitas ante causam sit,
creatio vero per causam. Ante praeparationem enim
coeli erat et ante saeculum fundatus, qui in initium
viarum Dei et in opera est creatus. Aut numquid
ejusdem intelligentiae est, in initium viarum
Dei et in opera creari, et nasci ante omnia? quorum
unum habet tempus in gestis, aliud vero intemporalem
intelligentiam continet.</p>
        </div3>
<div3>
          <head>43.</head>
          <p>
 <hi>Mundi condendi velut minister creatus perperam
obtenditur.</hi> --Aut forte velis id, quod in opera creatur,
<pb n="0460A"/>
ita intelligi oportere, ut propter opera sit creatum:
id est, ut Christus causa efficiendorum
operum sit creatus, ut ipse servus potius et operator
mundi maneret, non Dominus gloriae natus esset;
et ad ministerium efficiendi saeculi crearetur, non
etiam semper esset filius dilectionis et rex saeculorum?
Sed quamquam hunc impiissimum sensum
tuum intelligentia communis exstinguat; quia aliud
sit in initium viarum Dei et in opera creari, aliud
ante saecula nasci: tamen hic idem locus, ne propter
operationem mundi Dominum Christum creatum
esse mentireris, occurrit, cum Deum patrem effectorem
atque operatorem universitatis ostendit. Tuto
id quidem, quia ei qui pararet omnia adesset
ipse componens. Sed cum Scriptura omnis creatorem
<pb n="0460B"/>
mundi Dominum Jesum Christum esset locutura;
nunc tamen Sapientia; ad enecandam impietatis
occasionem, et fabricatorem mundi Deum patrem
professa est, neque se fabricanti docuit afuisse,
quippe cum adesset etiam praeparanti: et cum
Pater pararet, et Sapientia cum parante componeret,
adessetque etiam praeparanti; per id ipsum
in ea quae propter opera creata esse intelligeretur,
quia aeternae praeparationi futurorum operum adfuisset,
neque Scripturam mendacem <emph>434</emph> constitueret,
quia cum parante componeret.</p>
        </div3>
<div3>
          <head>44.</head>
          <p>
 <hi>Creatam se dicit Sapientia, spectans quae post
<pb n="0461A"/>
saeculum gessit.</hi> --Sed tandem doctrinae catholicae
revelatione, quid sit Christum in initium viarum Dei
et in opera creatum esse, in principio haeretice cognosce,
et ipsius Sapientiae dictis impiae hebetudinis
tuae disce stultitiam. Coepit enim ita: <hi>Si enuntiavero
vobis quae quotidie sunt, memorabor ea quae a
saeculo sunt enumerare <note>(Prov. VIII, 21, sec. LXX)</note>
          </hi>:
namque cum ante dixisset: <hi>Vos o homines obsecro,
et emitto vocem meam filiis hominum. Intelligite simplices
astutiam,  indocti autem cor apponite <note>(Ibid., 4, 5)</note>
          </hi>;
et rursum: <hi>Per me reges regnant, et
potentes scribunt justitiam. Per me principes magnificantur,
et tyranni per me tenent terram <note>(Ibid., 15,
16)</note>
          </hi>; et rursum: <hi>In viis aequitatis ambulo, et inter
medias semitas justitiae conversor: ut dividam diligentibus
<pb n="0461B"/>
me substantiam, et thesauros eorum impleam bonis <note>(Ibid., 20, 21)</note>
          </hi>.
Quotidianum opus suum Sapientia
non tacet. Et primum universos obsecrans monet,
et simplices intelligere astutiam, et indoctos
cor apponere, ut verborum distinctas discretasque
virtutes vehemens ac diligens lector expenderet.
Suis itaque modis, suis constitutionibus universa
agi, intelligi, laudari, obtineri <note>( <hi>al.</hi> teneri)</note> docet:
et intra se regna regum, et potentium prudentiam,
et principum famosa opera, et jus terram obtinentium
tyrannorum contineri ostendit: se quoque non
admisceri iniquitatibus, neque injustitiis interesse;
et hoc ob id, ut universis aequitatis ac justitiae
operibus intercedendo, diligentibus se aeternorum
bonorum, et incorruptorum thesaurorum opulentiam
<pb n="0461C"/>
subministret. Ergo ea se, quae quotidie
fiunt, enarraturam professa, memorem se quoque
<pb n="0462A"/>
ad enumeranda ea quae a saeculo sunt pollicetur. Et
nunc quis hebetudinis sensus est ea, quae a saeculo
esse memorata <emph>435</emph> sunt, quod ante saeculum
gesta sint existimare? quia in his, quae a saeculo
sunt, opus omne post saeculum est: at vero quae
ante saeculum sunt, praeveniunt saeculi a se posterioris
constitutionem. Memorem itaque se ad dicenda
ea, quae a saeculo sunt, professa Sapientia ait: <hi>Dominus
 creavit me in initium viarum suarum in opera
sua <note>(Ibid., 22)</note>
          </hi>. Rerum itaque a saeculo gestarum significatio
ista est: neque generationis ante saecula
praedicatae, sed dispensationis a saeculo initae
doctrina est.</p>
        </div3>
<div3>
          <head>45.</head>
          <p>
 <hi>Natus ante saecula, creatus a saeculo, quid. Qui
initium viae operum Dei. Quando et cur creatus.</hi> --
<pb n="0462B"/>Et quaerendum est, quid sit natum ante saecula
Deum, rursum in initium viarum Dei et in opera
creari. Quia ubi ante saeculum est nativitas, infinitae
generationis aeternitas est: ubi vero a saeculo
est creatio eadem in vias Dei atque in opera ejus,
operibus ac viis causa creationis aptata est. Ac primum,
quia Christus sapientia est, videndum est an
ipse sit initium viae operum Dei. Nec, ut opinor, ambigitur:
ait enim, <hi>Ego sum via <note>(Joan. XIV, 6)</note>
          </hi>; et, <hi>Nemo vadit ad Patrem, nisi per me 
 (Ibidem)</hi>. Via est
dux euntium, festinantium cursus, ignorantium securitas,
et quaedam nescitarum ac desideratarum rerum
magistra. Ergo in viarum initium in opera
Dei creatur: quia et via est, et deducit ad Patrem.
Sed creationis hujus, quae a saeculo est, ratio quaerenda
<pb n="0462C"/>
est. Nam ultimae dispensationis sacramentum
est, quo etiam creatus in corpore, viam se Dei
<pb n="0463A"/>
operum est professus. Creatus autem est in vias Dei
a saeculo: cum ad conspicabilem speciem subditus
creaturae, habitum creationis assumpsit.</p>
        </div3>
<div3>
          <head>46.</head>
          <p>
 <hi>Viae Dei a saeculo, species creatae a Verbo assumptae.
Cur varias assumpserit.</hi> --Videamus itaque
in quas Dei vias, et in quae opera a saeculis creata
sit, nata ante saecula ex Deo Sapientia. Vocem
deambulantis in paradiso Adam audivit <note>(Gen. III, 8)</note>.
Putasne deambulantis incessum nisi in specie assumptae
creationis auditum: ut in aliqua creatione <emph>436</emph> 
 consisteret, qui inambulans fuerit auditus?
Non requiro qualis ad Cain et Abel et Noe locutus
sit, et benedicens quoque Enoch qualis adfuerit.
Angelus ad Agar loquitur <note>(Gen. XVI, 9, 13)</note>: et
utique idem Deus est. Numquid speciei ejusdem est
<pb n="0463B"/>
cum angelus videtur, cujus est in ea natura qua Deus
est? Certe species angeli ostenditur, ubi postea Dei
natura memoratur. Sed quid de angelo dicam? Homo
ad Abraham venit <note>(Gen. XVIII, 2)</note>. Numquid secundum
hominem in creationis istius habitu Christus
talis assistit, qualis et Deus est? Sed homo loquitur,
et corpore assistit, et cibo alitur: verumtamen
Deus adoratur. Certe qui ante angelus, nunc
etiam homo est: ne naturalem hanc esse Dei speciem
diversitas hujus ipsius assumptae creationis pateretur
intelligi. Adest autem ad Jacob etiam usque
ad luctae complexum in habitu humano, et manum
conserit, et membris nititur, et lateribus inflectitur,
et in omni motu nostro incessuque consistit <note>(Gen.
XXXII, 24)</note>. Sed idem postea et Moysi esse ignis ostenditur
<pb n="0463C"/> <hi>(Exodi III, 2)</hi>:
ut naturae creatae tum potius
ad speciem, quam ad substantiam naturae, fidem
disceres. Habuit tum in se potestatem conflagrandi,
non tamen naturalem suscipiens urendi necessitatem:
quia sine rubi damno conflagratio ignis apparuit.</p>
        </div3>
<div3>
          <head>47.</head>
          <p>
 <hi>Sine aeternitatis damno assumpsit. Ea virtute
qua assumpsit, absumpsit.</hi> --Curre per tempora, et
intellige qualis visus sit, vel Jesu Nave nominis sui
prophetae, vel Esaiae etiam cum <note>(Joan. XII, 41)</note> evangelico
testimonio visum praedicanti, vel  Ezechieli
usque ad conscientiam resurrectionis assumpto <note>(Ezech. XXXVII)</note>,
vel Danieli hominis filium iu aeterno
saeculorum regno confitenti <note>(Dan. VII, 13, 14)</note>, caeterisque
aliis, quibus se in habitu variae creationis
<pb n="0463D"/>
ingessit, in vias Dei et in opera Dei, ad cognitionem
<pb n="0464A"/>
scilicet Dei et nostrae aeternitatis profectum.
Quid hic nunc haec humanae salutis dispensatio tam
impiam aeternae nativitatis <emph>437</emph> contumeliam molitur?
Creatio ista a saeculis est: caeterum ante saecula
infinita nativitas est. Vim sane nos dictis
afferre contende, si Propheta, si Dominus, si Apostolus,
si sermo ullus ad divinitatis aeternae nativitatem
creaturae retulit nomen. In his enim omnibus
Deus, qui ignis consumens est, ita creatus inest, ut
creationem ea virtute qua assumpsit absumeret: potens
abolere rursum, quod tantum ad causam contemplationis
exstiterat.</p>
        </div3>
<div3>
          <head>48.</head>
          <p>
 <hi>Christum ut hominem dixit Paulus factum. Dixit
et creatum.</hi> --Beatam autem illam et veram conceptae
intra virginem carnis nativitatem, quia tum creaturae
<pb n="0464B"/>
nostrae et naturae et species nascebatur, creaturam
et facturam Apostolus nominavit. Et certe cum eo (secundum
eum) verae secundum hominem nativitatis hoc
nomen est, cum ait: <hi>At ubi venit adimpletio temporis,
misit Deus filium suum factum de muliere, factum sub
lege, ut eos qui sub lege sunt redimeret, ut adoptionem
filiorum consequeremur <note>(Gal. IV, 4)</note>
          </hi>. Filius itaque
suus est, qui est in homine et ex homine factura; neque
factura tantum, sed etiam creatura, ut dicitur: <hi>Sicut est veritas in Jesu, deponere vos secundum priorem
conversationem veterem hominem eum, qui corrumpitur
secundum concupiscentias deceptionis. Innovamini
autem spiritu sensus vestri, et induite novum
hominem eum, qui secundum Deum creatus est 
 <note>(Ephes.
IV, 21 et seqq.)</note>
          </hi>. Induendus itaque novus homo ille est,
<pb n="0464C"/>
qui secundum Deum creatus est. Qui enim erat filius
Dei, natus erat et filius hominis. Quia non divinitatis
erat nativitas, sed creatura carnis; significationem
sui generis accepit novus homo, secundum natum
ante saecula Deum creatus. Et cur secundum Deum
homo novus creatus esset, ostendit secundum haec
adjiciens: <hi>In justitia, et sanctitate, et veritate <note>(Ibid.
24)</note>
          </hi>. Dolus enim in eo non fuit: et factus est nobis
justitia et sanctificatio, et ipse est veritas. Hunc ergo
Christum, qui secundum Deum novus homo creatur,
induimur. [  Secundum Deum autem creatur:
quia secundum Dei justitiam, et sanctificationem, et
veritatem homo peccati nescius est creatus.]</p>
        </div3>
<div3>
          <head>49.</head>
          <p>
 <hi>Creatio nativitati aeternae nequit deputari.</hi> -- Si igitur Sapientia, memorem se eorum quae a saeculo
<pb n="0464D"/>
gesta sunt dicens, in opera <emph>438</emph> Dei atque in
<pb n="0465A"/>
vias Dei creatam esse se dixit; atque ita creatam,
ut fundatam se ante saecula doceret, ne assumptae
illius varie ac frequenter creationis sacramentum demutasse
naturam videretur, cum fundationis firmitas
convellendi status non reciperet perturbationem; at
vero ne fundatio aliud quidquam quam nativitatem
videretur ostendere, ante omnia professa est esse se
genitam: nunc vero cur creatio ad nativitatem deputatur,
cum quae genita ante omnia est, ipsa fundata
ante saecula est; quae autem fundata ante saeculum
est, ea ipsa in initium viarum Dei et in opera
ejus creata a saeculis est: ut creatio a saeculis differre
intelligeretur ab ea, quae ante saecula et quae ante
universa nativitas est. Non habet saltem impietas
veniam, ut praetendat impietatis errorem.
<pb n="0465B"/>
</p>
        </div3>
<div3>
          <head>50. </head>
          <p>
 <hi>Quo sensu etsi imperite, non tamen impie posset
deputari.</hi> --Namque etsi infirmitas intelligentiae sensum
 religiosae opinionis impediret, ne nunc quae
creationis proprietas esset consequi posset; tamen
vel secundum Apostoli dictum facturam verae nativitati
 deputantem, creationem quoque etsi indocte,
tamen non impie, ad generationis fidem proficere
oportere existimare debuerat. Apostolus enim videtur,
unius ex uno nativitatem, id est, Domini ex virgine
sine passionum humanarum conceptu praedicaturus,
non extra rationem <hi>factum de muliere</hi> locutus
esse, quem natum sciebat, frequenterque dixisset:
ut et nativitas veritatem generationis ostenderet, et
factura unius ex uno nativitatem protestaretur;
quia humanae permixtionis conceptum facturae
<pb n="0465C"/>
nomen excluderet, cum factus esse ex virgine disceretur,
qui natus magis esse non ambigebatur. At vide
tu, quam sis impius, o haeretice. Creatum Jesum
Christum potius ex Deo, quam natum esse, sermo
nullus aut propheticus aut evangelicus aut apostolicus
est locutus: tu vero nativitatem negas, et affirmas
creaturam, non secundum significationem Apostoli,
factum esse dicentis ne natus esse ambigeretur
<pb n="0466A"/>
unus ex uno; sed ad impiissimum sensum, ne Deus
naturali nativitate subsisteret, cum creatura potius
ex nihilo <emph>439</emph> substitisset. Hoc primum infelicis
mentis tuae virus est, non nativitatem creaturam nominare,
sed pro nativitate fidem creationi aptare.
Quamquam id quidem inopis ingenii esset, sed tamen
non admodum irreligiosi, creatum idcirco
dixisse, ut impassibilis ex Deo tamquam unius
ex uno nativitas nosceretur.</p>
        </div3>
<div3>
          <head>51.</head>
          <p>
 <hi>Fides constans de aeterna Filii nativitate.</hi> --Sed nihil
horum constans atque apostolica fides patitur. Scit
enim in qua dispensatione temporis Christus creatus,
et in qua temporum aeternitate sit natus. Natus autem
ex Deo Deus est, et verae nativitatis in eo et
perfectae generationis non ambigua divinitas est.
<pb n="0466B"/>
Nihil enim in rebus Dei nisi natum et aeternum confitemur.
Natum autem non post aliquid, sed ante
omnia: ut nativitas tantum testetur auctorem, non
praeposterum aliquid in se ab auctore significet. Et
quidem confessione communi, secunda quidem ab
auctore nativitas est, quia ex Deo est; non tamen
separabilis ab auctore, quia in quantum sensus
noster intelligentiam tentabit nativitatis excedere, in
tantum necesse est etiam generationis excedat.
 Solus itaque hic pius de Deo sermo est, scire Patrem:
scire et cum eo eum qui ex eo Filius. Neque
sane aliud de Deo, praeter quam patrem eum esse
unigeniti Dei et creatoris, docemur. Ultra se itaque
infirmitas humana non tendat: et loquatur hoc solum,
in quo solo ei salus est, ante carnis sacramentum
<pb n="0466C"/>
in Domino Jesu Christo hoc se semper scire,
quod natus est.</p>
        </div3>
<div3>
          <head>52.</head>
          <p>
 <hi>Huic se adhaerere profitetur Hilarius quam nec
sensu suo praefinit.</hi> -- Ego quidem, in quantum
concesso mihi hoc a te spiritu vigebo, sancte Pater
omnipotens Deus, ut aeternum te Deum, ita aeternum
et patrem confitebor. Neque in id umquam stultitiae
atque impietatis erumpam, ut omnipotentiae tuae sacramentorumque
<pb n="0467A"/>
arbiter, hunc infirmitatis meae sensum
ultra infinitatis tuae religiosam opinionem, et
significatam mihi aeternitatis fidem erigam: ut te aliquando
sine Sapientia et Virtute et Verbo tuo, unigenito
Deo Domino meo Jesu Christo fuisse praefiniam.
Non enim praejudicat de te sensui meo naturae <emph>440</emph> 
 nostrae infirmus imperfectusque sermo; ut fidem
intra silentium strangulet inopia eloquendi.
Namque cum verbum et sapientia et virtus in nobis
interioris motus nostri opus nostrum sit, tecum
tamen perfecti Dei, qui et Verbum tuum et Sapientia
et Virtus est, absoluta generatio est; ut inseparabilis
semper a te sit, qui in his aeternarum proprietatum
tuarum nominibus ex te natus ostenditur: natus autem
ita, ut nihil aliud quam te sibi significet auctorem;
<pb n="0467B"/>
non etiam fidem infinitatis amittat per id,
 quod ante tempora aeterna natus esse memoratur.</p>
        </div3>
<div3>
          <head>53.</head>
          <p>
 <hi>In multis naturalibus rebus, quarum latet
causa, succurrit fides, quanto magis in divinis.</hi> 
--Multa enim istius modi in rebus humanis
praestitisti, quorum cum causa ignoretur, effectus
tamen non nescitur. Et religiosa est fides, ubi est
etiam naturalis inscientia. Nam cum erexi in coelum
tuum hos luminis mei infirmes oculos, nihil
aliud esse quam coelum tuum credidi. Hos enim
astriferos in eo circulos, et annuos recursus, et
 vergilias, et septemtrionem, et luciferum, diversa
ministeriorum suorum sortitos officia conspiciens,
Deum te in his, quorum intelligentiam non
<pb n="0467C"/>
complector, intelligo. Cum vero mirabiles elationes
maris tui vidi; non solum aquarum originem, sed nec
motum dimensae hujus vicissitudinis assecutus,
fidem tamen rationis, mihi imperspicabilis
licet, apprehendens, in his te quoque quae ignoro,
non nescio. Jam vero cum in terras mente convertor,
<pb n="0468A"/>
quae occultarum virtute causarum sata omnia suscepta
dissolvunt, dissoluta vivificant, vivificata multiplicant,
multiplicata confirmant; nihil in his reperi,
quae intelligere sensu meo possem: sed ignoratio mea
ad intelligendum te proficit, dum famulantis mihi
naturae imperitus, usu te tantum meae utilitatis intelligo.
Ipsum me quoque nesciens, ita sentio: ut te
magis eo, quod mei sum ignarus, admirer. Nam dijudicantis
mentis meae aut motum aut rationem aut
vitam et non intelligens sentio, et sentiens tibi debeo,
cui ultra intelligentiam naturalis exordii, sensum
naturae oblectantis impertias. Et cum te meis
ignorans intelligam, et intelligens venerer: <emph>441</emph> 
nec ego in tuis rebus fidem omnipotentiae tuae
laxabo, quia nesciam; ut sensus meus originem
<pb n="0468B"/>
 Unigeniti tui occupet, et sibi subdat, et aliquid in
me sit, quod ego ultra et Creatorem et Deum meum
tendam.</p>
        </div3>
<div3>
          <head>54.</head>
          <p>
 <hi>Filius ex Patris substantia natus, adeoque secundus
ab eo, sed aeternus et individuus.</hi> --Nativitas
ejus ante aeterna tempora est. Si aliquid in rebus est,
quod antevenit aeternitatem; erit aliquid profecto,
quod sensum aeternitatis excedat. Tua enim res est,
et Unigenitus tuus est: non portio; non protensio,
non secundum efficientiarum opinionem nomen aliquod
inane; sed filius, filius ex te Deo patre Deus
verus, et a te in naturae tuae unitate genitus; post
te ita confitendus, ut tecum: quia aeternae originis
suae auctor aeternus es. Nam dum ex te est, secundus
a te est; dum vero tuus est, non separandus ab eo
<pb n="0468C"/>
es: quia nec sine tuo fuisse confitendus aliquando
es, ne aut imperfectus sine generatione, aut superfluus
post generationem arguaris. Atque ita ad id tantum
nativitas proficit aeterna, ut unigeniti ante aeterna
tempora ex te filii patrem te sciamus aeternum.
<pb n="0468C"/>
</p>
        </div3>
<div3>
          <head>55. </head>
          <p>
 <hi>Spiritus sanctus non est creatura.</hi> --Et mihi quidem
<pb n="0469A"/>
parum est hoc, fidei meae ac vocis officio, Dominum
et Deum meum unigenitum tuum Jesum Christum
creaturam negare: hujus ego nominis consortium
ne in sancto quidem Spiritu tuo patiar, ex te profecto,
et per eum misso. Magna <emph>442</emph> enim mihi erga
res tuas religio est. Neque, quia te solum innascibilem,
et unigenitum ex te natum sciens, genitum
 tamen Spiritum sanctum non dicturus sim, dicam
umquam creatum. Hujus ego dicti, quod mihi cum
caeteris a te substitutis commune est, ad te quoque
prorepentes timeo contumelias. Profunda tua
sanctus Spiritus tuus, secundum Apostolum <note>(I Cor.
II, 10)</note>, scrutatur et novit, et interpellator pro me
tuus inenarrabilia a me tibi loquitur: et ego naturae
suae ex te per unigenitum tuum manentis potentiam
creationis nomine non modo eloquar, sed
<pb n="0469B"/>
etiam infamabo? Nulla te nisi res tua penetrat: nec
profundum immensae majestatis tuae, peregrinae atque
alienae a te virtutis causa metitur. Tuum est
quidquid te init: neque alienum a te est, quidquid
virtute scrutantis inest.</p>
        </div3>
<div3>
          <head>56.</head>
          <p>
 <hi>Inenarrabilis est.</hi> --Mihi autem inenarrabilis
est, cujus pro me mihi inenarrabiles sunt loquelae.
<pb n="0470A"/>
Nam ut in eo, quod ante aeterna tempora Unigenitus
tuus ex te natus est, cessante omni ambiguitate
sermonis atque intelligentiae difficultate, solum quod
natus est manet: ita quod ex te per eum sanctus
Spiritus tuus est, etsi sensu quidem non percipiam,
sed tamen teneo conscientia. In spiritalibus enim rebus
tuis hebes sum, Unigenito tuo dicente: <hi>Ne mireris
quod dixerim tibi, oportet vos nasci denuo.</hi> <emph>443</emph> <hi>Spiritus ubi vult spirat, et vocem ejus audis; sed nescis
unde veniat, et quo eat. Sic est omnis qui natus est
 ex aqua et Spiritu sancto 
 <note>(Joan. III, 7, 8)</note>
          </hi>. Regenerationis
meae fidem obtinens nescio: et quod ignoro,
jam teneo. Sine sensu enim meo renascor, cum
efficientia renascendi. Modus autem Spiritui nullus
est, loquenti cum velit, quod velit, ubi velit. Et
cujus adeuntis atque abeuntis causa; sub assistentis
<pb n="0470B"/>
licet conscientia, nesciatur, hujus naturam inter
creaturas referam, et originis suae definitione moderabor?
Omnia quidem facta per Filium, qui apud te
Deum in principio erat Deus Verbum, Joannes tuus
loquitur <note>(Joan. I, 1, 3)</note>. Sed creata omnia in eo in
coelis et in terra visibilia et invisibilia Paulus enumerat <note>(Coloss. I, 16)</note>.
Et cum universa in Christo et
<pb n="0471A"/>
per Christum creata memoraret; de Spiritu sancto
sufficientem sibi significationem eam existimavit,
quod hunc Spiritum tuum diceret. Cum his ego
proprie electis tibi viris haec ita sentiam, ut sicut nihil
aliud ultra <emph>444</emph> sensum intelligentiae meae secundum
eos de Unigenito tuo dicam, quam esse natum;
ita quoque ultra ingenii humani opinionem secundum
eos nihil aliud de sancto Spiritu tuo loquar, quam
Spiritum tuum esse. Neque sit mihi inutilis pugna
verborum, sed incunctantis fidei constans professio.</p>
        </div3>
<div3>
          <head>57.</head>
          <p>
 <hi>Oratio.</hi> --Conserva, oro, hanc fidei meae incontaminatam
religionem, et usque ad excessum spiritus
<pb n="0472A"/>
mei dona mihi hanc conscientiae meae vocem: ut quod
in regenerationis meae Symbolo, baptizatus in Patre
et Filio et Spiritu sancto, professus sum, semper
obtineam: Patrem scilicet te nostrum, Filium tuum
 una tecum adorem: sanctum Spiritum tuum, qui
ex te per unigenitum tuum est, promerear. Quia mihi
indoneus ad fidem testis est, dicens: <hi>Pater, omnia mea
tua sunt, et tua mea <note>(Joan. XVII, 10)</note>
          </hi>, Dominus meus
Jesus Christus, manens in te et ex te et apud te semper
Deus: qui est benedictus in saecula saeculorum.
Amen.

</p>
        </div3>
      </div1>
</body>
  </text>
</TEI>