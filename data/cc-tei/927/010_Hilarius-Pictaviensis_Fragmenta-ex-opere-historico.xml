<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>Fragmenta ex opere historico</title>
              <author ref="http://viaf.org/viaf/89595978">Hilarius Pictaviensis<date>315-367</date>
        </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1845</date>
              </publicationStmt>
          <seriesStmt>
           <title>Patrologia Latina, vol. 10</title>
           <idno>HilPic.FrExOpH</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	

<div1>
        <head>FRAGMENTUM I ( <hi>Alias</hi> I <hi>partis</hi> ).</head>

<pb n="0627A"/>
<div3>
          <head>1.</head>
          <p>
 <hi>Fidei, spei et charitatis praestantia.</hi> --Sancto Spiritu
plenus Paulus apostolus ad Corinthios ita loquitur: <hi>Manet autem fides, spes, charitas 
 <note>(I Cor. XIII, 13)</note>
          </hi>.
Magnum consummandae veritatis sacramentum ita triplici
 humani sensus affectione complectitur: reliquarum
autem rerum sive officia sive dona, in quibus
nunc pro parte versamur, abolenda significat <note>(Ibid. 8 et seqq.)</note>,
cum adventu Domini nostri Jesu
Christi coelestis concilii perfectio inveniatur. Corruptione
enim nostra in aeternitatis gloriam transformata,
hoc, quod nunc aliquid esse creditur, non
erit; quando tribui coeperit, quod cum est, semper
aeternum est. Verum fidei, spei, charitatis hoc meritum
est, ut mortis debito corporibus dissolutis, semper
<pb n="0627B"/>
per maneant, nec umquam desinant; et cum omnia
in homine pro parte sint, haec tamen sola perfecta
sint. Nam sive prophetiae abolebuntur, sive linguae
cessabunt, sive scientia destruetur, tria illa
superiora perfectionem immutabilem consequuntur:
et nihil aut extrinsecus mutabuntur, aut
ultra quam obtinent, uberius acquirent. Cum
enim prophetias et linguas et scientiam veritas
absoluta depellit; fidem, spem, charitatem
capessendae aeternitatis traduces et patronos sicuti
ipsa erunt aeternitas apprehendet. Et singularum
quidem rerum idem beatus Apostolus merita ( <hi>supple,</hi> 
ratione <hi>aut quid simile</hi> ) exigui honoris sui distinxit:
ut intelligi promptum esset, caeteris profectu augmenti
coelestis abolendis, non exiguo honoris sui
fructu, tria haec sola esse quae maneant quidem.
<pb n="0628A"/>
</p>
        </div3>
<div3>
          <head>2. </head>
          <p>
 <hi>Fidei meritum. Spei natura. Charitatis affectus.</hi> --Igitur Deus justitiae praevius numeratur,
creditus ab ignorante quod Deus sit. Atque
ob id Abraham fides prima justificat <note>(Hebr. II,
6 et Rom. IV, 9)</note>, et Chananaeae filiam silentio
Dominum tentantis matris fides salvat <note>(Matth. XV,
28)</note>, et credentibus in nomine ejus potestas in
Joanne tribuitur, ut ex Deo nati sint <note>(Joan. I, 12)</note>.
Magnum est fidei meritum, et perfecta credentibus
Deo beatitudo, per quam genitis in corpore, in iniquitate,
in aegritudine, et justitia et sanitas et ortus
ex Deo est. Spes vero amoenitatem vitae mundialis
et bona saeculi, quiescentis <note>( <hi>f.</hi> quiescens)</note> in his quae
a Deo disposita confidit, exsuperat, praesentium
damno futurorum lucra meritura: quam Dominus
<pb n="0628B"/>
tali praemio muneratur, <hi>Omnis, qui reliquerit domum,
vel fratres, vel sorores, aut matrem, aut filios, aut
agrum propter nomen meum, centuplum accipiet, et
vitam aeternam possidebit <note>(Matth. XIX, 29)</note>
          </hi>. Egregia
virtutum Dei testis, fiducia exspectationis suae, praesentia
quaeque ut nulla et incerta despiciens, futura
vero ut aeterna et praesentia apprehendens! Sed quam
quam <emph>619</emph> mansurae fidei, spei, charitatis <note>( <hi>f.</hi> charitati)</note>
parem gloriam idem Apostolus tribuat, et aequaliter
inviolabiles eas esse significet; charitatem tamen praestare
caeteris superioribus indicat. Per hanc enim quodam
vinculo Deo suscepti amoris annectimur: fitque
individua ab eo voluntas nostra semel nomini ejus
charitate pietatis infusa, a qua non gladius, non fames,
non nuditas separabit <note>(Rom. VIII, 35)</note>; per
quam ira, aemulatio, ambitio, iniquitas, luxus, cupiditas
<pb n="0629A"/>
piditas comprimuntur. Atque idcirco cum maneat
fides, spes, charitas, major horum est charitas <note>(I Cor.
XIII, 13)</note>: per quam admixtos insecabili in Dei nomine
affectu, nulla vis saecularium motuum aut dissolvit,
aut dividit.</p>
        </div3>
<div3>
          <head>3.</head>
          <p>
 <hi>Charitas Hilarium urget, ne sileat haereticorum
pravitatem.</hi> --Et huic tantae, tam gravi apostolicae
auctoritati ego quoque inter caeteros, si quid mihi
post eos loci est, testimonium reddo per hanc charitatem
repositam nobis ante tempora saecularia in coeli
spem assumptis, et nomini Dei ac Domini Jesu Christi
adhaereo, iniquorum societatem et infidelium consortium
respuens: cum quo florere nobis, saeculi
otio domestico frui, commodis omnibus redundare,
familiaritate regia gloriani, et esse falso episcopi
nomine, singulis universisque et publice et privatim
<pb n="0629B"/>
in Ecclesiae dominatu gravem effici, par, ut
caeteris, potestas dabatur; si modo veritatem evangelicam
falsitate corrumperem, conscientiae reatum
blandimento ignorantiae consolarer, judicii corruptelam
excusatione alieni arbitrii defenderem, haereseos
piaculo non fide mea, quae utique esset obnoxia,
sed simplicitate ignorantium non tenerer, probitatem
sub difficultate publicae intelligentiae mentirer.
Haec enim simplicitatem ( <hi>forte,</hi> in simplicitate)
cordis per fidem et spem Christi charitas manens non
tulit. Et cum ab Apostolo accepissem, <hi>Non enim accepimus
spiritum formidinis <note>(II Tim. I, 7)</note>
          </hi>, et cum
Domino dicente didicissemus, <hi>Omnis qui confitebitur
me coram hominibus, et ego confitebor eum coram Patre
meo qui est in coelis <note>(Matth. X, 32)</note>
          </hi>; et per eumdem
<pb n="0629C"/>
dictum esset, <hi>Beati qui persecutionem, patiuntur
propter justitiam, quoniam ipsorum est regnum coelorum:
beati estis cum vos maledicent, et persequentur,
et dicent omne malum adversum vos propter justitiam;</hi> <emph>620</emph> 
 <hi>gaudete et exsultate, quoniam merces vestra copiosa
est in coelo <note>(Matth. V, 10 et seqq.)</note>
          </hi>: non potui
 praeferre ambitiosam in reatus silentio conscientiam
injuriosae pro Dei confessione tolerantiae.
<pb n="0630A"/>
</p>
        </div3>
<div3>
          <head>4. </head>
          <p>
 <hi>Quale Opus aggrediatur.</hi> --Proferre igitur in
conscientiam publicam opus tento grave et multiplex,
diabolica fraude perplexum, haereticorum parte subtile,
dissimulatione multorum ac metu praejudicatum,
locorum, in quibus gesta res est nosque agimus,
desperatione peregrinum, tempore antiquum,
silentio novum, pridem simulata rerum pace praeteritum,
proxime impia fallacissimorum hominum calliditate
renovatum; hocque quo etiam in Romani
imperii negotiis quies carpitur, rex angitur, palatium
fervet, episcopi circumcursant, officiales magistri
volitant, adversus apostolicos viros officiorum omnium
festinatione turbatur. Ita ubique agitur, trepidatur,
instatur; ut plane iniquitatem hujus assertionis,
obtinendi labor et cura prodiderit. Enimvero
<pb n="0630B"/>
versari in sermone hominum jam diu memini, quosdam
sacerdotum Dei idcirco exsulare, quod in Athanasium
sententiam non ferunt: et hic error prope
omnium mentes occupavit, ut sub nomine ejus non
satis unicuique eorum dignam causam suscepti exsilii
arbitrentur.</p>
        </div3>
<div3>
          <head>5.</head>
          <p>
 <hi>Quae in eo praetermittat.</hi> --Praetermitto autem,
licet potissima regi sit referenda <note>( <hi>f.</hi> deserenda)</note> reverentia
(quia enim (omne enim) a Deo regnum est),
non tamen aequanimiter judicium ejus episcopalibus
arbitriis admitti: quia Caesaris Caesari, Deo autem
reddenda quae Dei sunt <hi>(Lucae XX, 25)</hi>. Taceo imperatoris
sublata causae cognitione judicium. Non queror
extorqueri de absente sententiam; quamvis,
Apostolo dicente, <hi>Ubi fides est, ibi et libertas est (II
<pb n="0630C"/>
Cor. III, 17)</hi>, pati istud simplicitas sacerdotalis non
debeat. Sed haec, non quia contemnenda sunt, verum
quia his graviora sint subjecta, praetereo. Quamquam
enim ex his quibusque <note>( <hi>f.</hi> quae quibusque)</note> in
terris gesta sint, cognosci potuerit longe aliud agi,
quam existimabatur; tamen propensiore cura rem
omnem hoc volumine placuit exponere. Raptim enim
tunc haec per nos ingerebantur, corruptio Evangeliorum,
depravatio fidei, <emph>621</emph> et simulata Christi nominis
<pb n="0631A"/>
blasphema confessio. Et necesse fuit in eo sermone
omnia esse praepropera, incomposita, confusa:
quia quanto nos impensiore cura audientiam quaereremus,
tanto illi pertinaciore studio audientiae contrairent.</p>
        </div3>
<div3>
          <head>6.</head>
          <p>
 <hi>Unde ordiatur.</hi> --Incipiam igitur ab his quae
proxime gesta sunt, id est, eo tempore quo primum
in Arelatensi oppido <note>( <hi>an.</hi> 353)</note> frater et comminister
meus Paulinus ecclesiae Trevirorum episcopus eorum
se perditioni simulationique non miscuit: et
qualis fuit illa sententia exponam, a qua referens
voluntatem, indignus ecclesia ab episcopis,
dignus exsilio a rege est judicatus. Atque hoc ita fieri
non rerum ordo, sed ratio ex praesentibus petita demonstrat:
ut ex his primum confessio potius fidei,
<pb n="0631B"/>
quam pavor in homine intelligatur, ex quibus in
eum qui adsensus his non est, cepit injuriam.</p>
        </div3>
<div3>
          <head>7.</head>
          <p>
 <hi>Quo pacto legendum sit.</hi> --Atque hoc etiam non
inutiliter admonebo, ut ad omne hoc volumen diligens
intentio adhibeatur. Omnia enim sunt et separanda
temporibus, et distinguenda judiciis, et secernenda
personis, et verborum dijudicanda virtutibus:
ne forte tot epistolis, tot synodis tunc frequenter
injectis, pernicioso ante finem fastidio expleatur.
Agitur autem in his, quae cognitio Dei expetenda
sit, quae spes aeternitatis, in quo perfecta veritas
statu haereat. Et cum tam gravis rei negotium tractetur,
oportet et unumquemque his modo curam
cognoscendis rebus impendere, ut judicio deinceps
proprio consistens, opinionem non sequatur alienam.
<pb n="0631C"/>
Explicit.
</p>
        </div3>
      </div1>

<div1>
        <head>FRAGMENTUM II ( <hi>Alias</hi> I <hi>partis</hi> ). INCIPIT EXEMPLUM EPISTOLAE</head>

<pb n="0632A"/>
<p divs_removed="true">
          <emph> <hi>Synodi Sardicensis ad universas Ecclesias.</hi> <note>(Scriptae an. 347.)</note>
          </emph>

        </p>
        <div3 moved_from_p="true">
            <head>1.</head>
          <p>
 <hi>Synodi causa.</hi> --Multa quidem et frequenter
ausi sunt Ariani haeretici adversus servo, <emph>622</emph> Dei,
qui fidem rectam et catholicam custodiunt. Adulterinam
namque doctrinam inserentes, orthodoxos persequi
tentaverunt. In tantum autem nunc exsurrexerunt
contra fidem, ut non religiosam pietatem
clementissimorum imperatorum lateret. Denique,
gratia Dei adjuvante, etiam ipsi clementissimi imperatores
congregaverunt ex diversis provinciis
et civitatibus ipsam synodum sanctam, et in Sardicensium
civitate fieri permiserunt: ut omnis quidem
<pb n="0632B"/>
dissensio amputaretur, iniqua autem doctrina penitus
expulsa, pietas sola, quae est in Christo, ab omnibus
custodiretur. Venerunt enim ab Oriente episcopi
cohortatione excitati piissimorum imperatorum,
maxime propter id quod frequenter in murmuratione
fuit, id est, de dilectissimis fratribus nostris et coepiscopis,
Athanasio episcopo Alexandriae et Marcello
episcopo Ancyro-Galatiae. Arbitramur autem etiam
ad vos ipsos pervenisse eorum calumnias, et aures
vestras tentasse eos commovere non dubitavimus:
ut adversum innocentes quidem quae dicunt credatis,
sceleratae autem haereseos suae suspicionem tegant.
Sed non diutius haec illis facere permissum est.
Est enim gubernator Ecclesiarum Dominus, qui
pro Ecclesiis et pro omnibus nobis mortem sustinuit,
<pb n="0632C"/>
et propter eas Ecclesias adscensum in coelos omnibus
nobis tribuit.</p>
        </div3>
<div3>
          <head>2.</head>
          <p>
 <hi>Synodum adire trepidant Eusebiani.</hi> --Olim quidem
scribentibus Eusebio, Mario, Theodoro, Diognito,
Ursacio et Valente, Julio, consacerdoti nostro,
Romanae Ecclesiae episcopo, adversum praedictos
<pb n="0633A"/>
coepiscopos nostros (dicimus autem Athanasium et
Marcellum; ut scripserunt ex aliis locis ut episcopi
nostri; quae autem ab Eusebio facta sunt, nihil
aliud quam falsitatis et mendacii fuisse plena. Nam
etsi ex eo, quo vocati sunt a Julio episcopo
carissimo <emph>623</emph> fratre nostro, claruit noluisse eos venisse
ex ipsis litteris quibus eorum mendacia detecta
sunt (venissent enim, si habuissent fiduciam eorum
quae gesserunt adversus coepiscopos nostros); licet
<note>( <hi>leg.</hi> tamen <hi>pro</hi> licet)</note> etiam ex ipsis, quae fecerunt
in isto sancto et magno concilio, manifestior falsitatis
suae commenta prodiderunt. Venerunt enim et
ad Sardicensium civitatem, et videntes Athanasium
et Marcellum, Asclepam et alios, timuerunt venire ad
judicium: et non semel neque iterum, sed frequenter
<pb n="0633B"/>
vocati contempserunt invitationem synodi omnium
nostrorum <note>( <hi>f.</hi> nostrum)</note>, qui convenimus episcopi,
et maxime venerabilis senectae Ossium, qui et
propter aetatem et confessionem et tanti temporis
probatam fidem, qui tantum laborem id aetatis
pro Ecclesiae utilitate sustinuit, ut omni reverentia
dignissimus habeatur. Exspectantibus omnibus, et
cohortantibus eos venire ad judicium, ut omnia, quae
de consacerdotibus nostris <note>( <hi>add.</hi> abeuntibus)</note> vel
dixerunt vel scripserunt, praesentes possent convincere,
vocati non venerunt, sicut praediximus: ostendentes
etiam ex his falsitatem suam, non solum
commentitiam fraudem aut exquisitam versutiam
quam fecerunt prodentes per excusationem. Qui enim
habent fiduciam probare ea quae absentes dicunt, haec
<pb n="0633C"/>
praesentes parati sunt convincere. Sed quia venire
non ausi sunt, arbitramur de caetero neminem ignorare,
etiam si illi iterum malitiam suam exercere
voluerunt, nihil sufficientes probare adversus consacerdotes
nostros, quos incusant quidem absentes,
praesentes autem fugiunt.</p>
        </div3>
<div3>
          <head>3.</head>
          <p>
 <hi>Fugiunt; quanta et quot eorum crimina.</hi> --Fugerunt
enim, dilectissimi Fratres, non solum propter
<pb n="0634A"/>
hos quos falso adpetiverunt, verum etiam ( <hi>supple</hi> 
propter) hos qui ex diversis locis convenerunt,
ut eosdem multis criminibus arguerent. Ferrum
enim et vincula proferebant de exsilio revertentes
viri. Et rursum ab his, qui adhuc in exsilio detinentur,
 missi affines et proximi, amici et fratres,
querelas vel eorum qui supersunt detulerunt, vel
eorum qui in ipsis exsiliis decesserunt, indignam injuriam
prosecuti sunt. Et, quod est maximum, episcopi
aderant, quorum alter ferrum et catenas praeferebat, <emph>624</emph> 
 quas per eos cervicibus suis portaverat;
alii ex eorum insimulatione mortem sibi
intentatam testificabantur. In tantum enim desperationis
eruperunt ut etiam episcopos interfecissent
quidem, nisi fugissent ipsorum cruentas manus.
<pb n="0634B"/>
Decessit enim coepiscopus noster beatissimus
 Theodulus fugiens ipsorum infestationem. Jussus
est enim ex ipsorum insimulatione mori. Alii autem
gladiorum signa, plagas et cicatrices ostendebant.
Alii se fame ab ipsis excruciatos querebantur. Et
haec non ignobiles testificabantur viri: sed de ecclesiis
omnibus electi, propter quas huc convenerunt,
res gestas edocebant, milites armatos, populos cum
fustibus, Judicum minas, falsarum litterarum suppositiones.
Lectae sunt enim litterae factae a Theognito
falsae adversum coepiscopos nostros Athanasium
et Marcellum, ut et imperator adversus ipsos
commoveretur. Et haec convincebant ii, qui tunc
ipsius Theogniti diacones fuerunt. Ad haec virginum
nudationes, incendia ecclesiarum, carceres adversus
<pb n="0634C"/>
ministros Dei: et haec omnia propter iniquam
atque exsecrabilem haeresim Ariomanitarum. Qui
enim communioni eorum renuntiabant, necessitate
patiebantur <note>( <hi>f.</hi> cogebantur)</note> ista tolerare.</p>
        </div3>
<div3>
          <head>4.</head>
          <p>
 <hi>Sardicam ingressi adversariorum reformidant
praesentiam.</hi> --Haec igitur considerantes, in angusto
se teneri pervidebant. Erubescentes quidem confiteri
ea quae commiserunt, eo quod de caetero non possent
<pb n="0635A"/>
ea diutius occultare, venerunt tandem in Sardicensi
civitate; ut propter praesentiam, suspicionem quasi
mali actus viderentur excludere. Videntes enim eos qui
a se fuerant falsis oppressi testimoniis, eos etiam
 quos vehementissime oppugnarunt; ex alia parte
accusatores conscientiae, etiam suorum criminum
proditores prae oculis habentes suis, venire vocati non
potuerunt <note>( <hi>Graec.</hi> noluerunt)</note>, maxime consacerdotum
nostrorum Athanasii, Marcelli et Asclepii conscientia
perturbati: qui et implorabant judicium (et) provocabant
accusatores, ut eos non solum convincerent
de iis quae adversum sese falsa confinxerant,
verum etiam quae adversus Ecclesias impia ac nefaria
commiserant, edocerent. Verum illi tanto terrore <emph>625</emph> 
 comprehensi sunt, ut fugam facerent; et per
<pb n="0635B"/>
illam fugam falsitatem suam detegerent ac nudarent.</p>
        </div3>
<div3>
          <head>5.</head>
          <p>
 <hi>Athanasii innocentia comprobatur.</hi> --Tametsi
non solum ex prioribus, sed etiam ex istis malitia
eorum et falsitas ostenderetur: ut nec existimata
fuga <note>( <hi>leg.</hi> tamen ut nec ex ista fuga)</note> occasionem aliquam
alterius malae artis invenire possent; probavimus,
secundum veritatem et rationem (veritatis
rationem) ea, quae ab illis commissa sunt, inquiri
oportuisse: et invenimus eos etiam de his fuisse
mendaces, et nihil aliud quam impugnationem adversus
consacerdotes nostros exercuisse. Quem enim
dicebant ab Athanasio interfectum fuisse nomine
Arsenium, habetur in numero vivorum. Unde ex
hoc etiam caetera, quae ab ipsis jactabantur, patuit
esse plena mendacii et falsitatis. Quod autem de calice
<pb n="0635C"/>
fracto aliqua loquebantur <note>( <hi>leg.</hi> tamquam fracto
loquebantur)</note> a Machario presbytero Athanasii;
 testificati qui praesentes fuerunt ex Alexandria de
eodem loco, eo quod nihil tale esset factum. Sed et
episcopi scribentes ex Aegypto ad Julium consacerdotem
nostrum, abunde asseverarunt, nec suspicionem
hujusmodi ibidem fuisse <note>(Exstat haec epistola
apud Athanas., t. I, p. 722)</note>. Dicunt autem acta
etiam se habere adversus ipsum: quae habent autem,
absente parte altera constat fuisse confecta. Simul
tamen ipsis actis gentilis et catechumenus interrogatus
<pb n="0636A"/>
dicebat, intus se fuisse quando super ventum
fecit Macharius, interrogatus dicebat, famosissimum
illum Scyrum infirmantem in ecclesia <foreign xml:lang="greek">(ἐν κελλίῳ)</foreign>
jacuisse: ut ex hoc appareat, ex toto mysterium
non fuisse celebratum, eo quod catechumeni
intus fuerint, sed male habentes jacuerint. Nam
et ipse totius malitiae Scyrus commentator, exussisse
Athanasium quemdam de divinis Scripturis librum
dicebat. Ad hoc convictus confiteri coepit, infirmatum
se fuisse quando Macharius praesens fuit; ut ex
hoc etiam falsum testem illum esse appareret.
Denique falsitatis praemium eidem Scyro honorem
( <hi>Graec.</hi> <foreign xml:lang="greek">ὄνομα,</foreign> nomen) episcopatus dederunt, homini
qui neque <emph>626</emph> presbyter quidem fuit. Venientes
enim duo presbyteri nunc ad concilium (qui eo temporis
<pb n="0636B"/>
cum Melitio fuerant, postmodum ab Alexandro
episcopo Alexandriae beatae memoriae viro suscepti
sunt, nunc cum Athanasio agunt), testati sunt
nusquam omnino istum Melitii fuisse presbyterum,
neque omnino habuisse eum Melitium in eodem
loco, apud Mareotem, ecclesiam, nec ministrum:
quem tamen nunc velut episcopum illum secum adduxerunt,
qui ante nec presbyter fuit: ut nomine episcopatus
videantur falsitatem suam tegere apud audientes.</p>
        </div3>
<div3>
          <head>6.</head>
          <p>
 <hi>Marcellus et Asclepas irreprehensibiles.</hi> --Lectus
autem est et liber, quem conscripsit frater et
coepiscopus noster Marcellus: et inventa est Eusebii
et qui cum ipso fuerant exquisita malitia. Quae
enim ut proponens Marcellus posuit, haec eadem
quasi jam comprobans proferret, adsimularunt.
<pb n="0636C"/>
Lecta sunt ergo quae sequebantur, lecta etiam quae
anteposita erant quaestioni; et recta fides ejus inventa
est. Neque enim a sancta Virgine Maria, sicut
ipsi confingebant, initium dabat Deo Verbo; neque
finem habere regnum ejus, sed regnum ejus sine
principio ac sine fine esse conscripsit. Sed Asclepius
coepiscopus noster acta protulit, quae confecta sunt
apud Antiochiam praesentibus adversariis et Eusebio
ex Caesarea, et ex sententiis judicatum episcopum
ostendisse esse inreprehensibilem.</p>
        </div3>
<div3>
          <head>7.</head>
          <p>
 <hi>Eusebianorum scelera, nomina et artes.</hi> --Merito
<pb n="0637A"/>
ergo acciti frequenter, non ausi sunt venire:
merito fugerunt conscientiae suae impulsu praecipitati.
Fuga enim falsitates suas confirmaverunt, et
credi ea fecerunt, quae praesentes accusatores eorum
dixerunt et ostenderunt. Quid igitur? Supra haec
omnia etiam olim depositos atque ejectos Ecclesia
propter haeresim Arii non solum susceperunt, sed
etiam in majorem provexerunt gradum, diacones
quidem in presbyterium, de presbyterio autem
in episcopatum, propter nihil aliud, nisi ut impiam
doctrinam dilatare ac disseminare possent, et <emph>627</emph> 
piam corrumperent fidem. Sunt autem istorum
 post Eusebium duo auctores etiam Theodorus ab
Heraclia, Narcissus a Neroniade Ciliciae, Stephanus
ex Antiochia, Georgius ex Laodicia, licet timens
<pb n="0637B"/>
non adfuerit de Oriente, Acacius ex Caesarea Palaestinae,
Menophantus ex Epheso Asiae, Ursacius a Singiduno
Moesiae, Valens ex Mursa Pannoniae. Etenim
praedicti etiam ( <hi>supple</hi> iis) qui ab Oriente secum venerunt,
non permiserunt sanctum Concilium intrare,
neque omnino in Ecclesiam Dei sanctam accedere.
Venientes etenim Sardicam per singula loca synodos
faciebant inter se, et pactiones cum interminationibus,
ut omnino venientes Sardicam ad judicium non
accederent, neque in unum cum sancta <note>( <hi>Graec.</hi> et
magna)</note> synodo convenirent: et ad id solum venerunt,
coetum praesentiam suam qui statim fugerunt.
Haec enim scire potuimus a consacerdotibus nostris,
 Ario scilicet ex Palaestina, Stephano de Arabia:
qui cum ipsis venerunt quidem, sed ab eorum perfidia
<pb n="0637C"/>
recesserunt. Hi enim venientes in sanctam synodum,
violentiam quidem, quam passi fuerant, conquerebantur;
nihil autem ab ipsis recte agi asserebant:
asserentes <note>( <hi>f.</hi> adjicientes)</note> etiam hoc, quod
essent ibi plurimi rectae fidei, qui prohibebantur ab
ipsis venire ad nos propositis interminationibus. Hac
<pb n="0638A"/>
igitur causa in uno loco ( <hi>Graec.</hi> <foreign xml:lang="greek">οἴκῳ)</foreign> omnes manere
sategerunt, et nec parum temporis, nec habere
eos liberam facultatem permiserunt.</p>
        </div3>
<div3>
          <head>8.</head>
          <p>
 <hi>Synodi sententia.</hi> --Quia ergo non oportuit
conticescere, nec inulta retinere, falsitates, vincula,
homicidia, pugnas, falsas epistolas, verberationes,
nudationes virginum, exsilia, eversiones ecclesiarum,
 incendia, translationes de ecclesia ad
majores, et ante omnia contra rectam fidem insurgentes
Arianae haeresis doctrinas: ex hac causa carissimos
quidem fratres et coepiscopos nostros Athanasium
Alexandriae, et Marcellum Ancyrogalatiae, et
Asclepium Gazae, et eos qui cum ipsis erant ministrantes
Deo, innocentes et puros pronuntiamus, <emph>628</emph> 
 scribentes ad unamquamque eorum provinciam,
<pb n="0638B"/>
ut cognoscerent singularum ecclesiarum plebes
sacerdotis sui integritatem, et habere se episcopum
suum, illos autem, qui se eorum ecclesiis immerserunt
luporum more, id est, Gregorium in Alexandria,
Basilium in Ancyra, et Quintianum in Gaza,
neque nomen habere episcopi, neque communionis
omnino eorum habere participatum, neque
suscipere ab aliquo eorum litteras, neque ad eos
scribere, illos autem, hoc est, Theodorum, Narcissum,
Acacium, Stephanum, Ursacium et Valentem,
Menophantum, et Georgium (etsi timens, ut dictum
est, non adfuit, sed tamen quia a beatae memoriae
Alexandro episcopo quondam Alexandriae dejectus
est), et quod sit tam ille, quam etiam caeteri
 qui comprehensi sunt, furoris Ariani, et
<pb n="0638C"/>
propter objecta crimina, hos omnes aequali sorte dejecit
sancta synodus de episcopatus gradu: et judicavimus
non solum illos episcopos non esse, sed
neque communionem quidem cum fidelibus habere.
Separantes enim Filium, et alienantes Verbum a
Patre, separari ab Ecclesia catholica oportet, et
<pb n="0639A"/>
alienos esse a nomine Christiano. Sint igitur vobis
anathema, eo quod ausi sunt adulterare verbum
veritatis. Apostoli enim est praeceptum: <hi>Si quis
vobis evangelizaverit praeter quam quod accepistis,
anathema sit <note>(Gal. I, 9)</note>
          </hi>. His neminem communicare
denuntiate: nulla enim communicatio luci ad
tenebras. Hos omnes longe facite: nulla enim participatio
Christo ad Belial. Observate, Carissimi,
ut neque scribatis ad eos, neque eorum accipiatis
litteras. Curate autem etiam, dilectissimi Fratres
et consacerdotes, quasi praesentes spiritu huic interfueritis
synodo, omnia quae a nobis instituta
sunt confirmare per litteras vestras, ut ab omnibus
episcopis idem sentire, atque unam esse omnium
voluntatem ex litterarum consensione sit manifestum.
<pb n="0639B"/>
 Optamus, Fratres, vos in Domino
bene valere. Explicit.
</p>
          <p> <emph>629</emph> <hi>Incipit exemplum epistolae factae </hi> <note>(an. 347)</note> <hi>ad
Julium urbis Romae episcopum, Julio episcopo a synodo
directae.</hi> </p>
        </div3>
<div3>
          <head>9.</head>
          <p>
 <hi>Cur Julius non adfuerit synodo. Petri sedis praerogativa.</hi> --Quod semper credidimus, etiam nunc
sentimus: experientia enim probat et confirmat, quae
quisque auditione audivit. Verum est enim, quod
beatissimus magister gentium Paulus apostolus de
se locutus est: <hi>An experimentum quaeritis ejus,
qui in me loquitur Christus <note>(II Cor. XIII)</note>
          </hi>? quamquam
utique quia in ipso Dominus Christus habitavit, dubitari
non possit Spiritum sanctum per animam
<pb n="0639C"/>
ejus locutum, et organum corporis personasse. Et tu
itaque, dilectissime frater, corpore separatus, mente
concordi ac voluntate adfuisti: et honesta fuit et necessaria
excusatio absentiae, ne aut lupi schismatici
furtum facerent et raperent per insidias, aut canes
haeretici rabido furore exciti insani oblatrarent, aut
certe serpens diabolus blasphemiorum venenum
effunderet. Hoc enim optimum et valde congruentissimum
esse videbitur, si ad caput, id est ad Petri
apostoli sedem, de singulis quibusque provinciis Domini
referant sacerdotes.
<pb n="0640A"/>
</p>
        </div3>
<div3>
          <head>10. </head>
          <p>
 <hi>Legati Julii.</hi> --Quoniam ergo universa, quae
gesta sunt, quae acta, quae constituta, et chartae
continent, et vivae voces carissimorum fratrum et
compresbyterorum nostrorum Archydami et Philoxeni,
et carissimi filii nostri Leonis diaconi verissime
et fideliter exponere poterunt; pene supervacuum
videatur eadem his inserere litteris. Patuit
apud omnes, qui convenerunt ex partibus Orientis,
qui se appellant episcopos (quamquam sint ex his
certi auctores <note>(superiori epistola num. 7 nominati)</note>,
quorum sacrilegas mentes Ariana haeresis pestifero
tinxit veneno) diu tergiversatos propter diffidentiam
ad judicium venire noluisse, tuamque et nostram reprehendisse
communionem, quae nullam habebat
culpam: quia non solum octoginta episcopis testantibus
<pb n="0640B"/>
de innocentia Athanasii pariter credidimus <note>(in
Concilio Alexandrino, cujus epistola indicatur num. 5)</note>;
sed et conventi per presbyteros tuos et per epistolam,
 ad synodum quae futura erat in urbe Roma
venire noluerunt: et satis erat iniquum, illis
contemnentibus, tot sacerdotibus testimonium perhibentibus,
Marcello et Athanasio denegare societatem. <emph>630</emph>
</p>
        </div3>
<div3>
          <head>11.</head>
          <p>
 <hi>Tria in synodo tractanda.</hi> --Tria fuerunt,
quae tractanda erant. Nam et ipsi religiosissimi imperatores
permiserunt, ut de integro universa discussa
disputarentur, et ante omnia de sancta fide et
de integritate veritatis, quam violaverunt. Secunda
de personis, quas dicebant esse dejectas; de iniquo
judicio, vel si potuissent probare, justa fieret
<pb n="0640C"/>
confirmatio. Tertia vero quaestio, quae vere quaestio
appellanda est, quod graves et acerbas injurias, intolerabiles
etiam et nefarias contumelias ecclesiis fecissent,
cum raperent episcopos, presbyteros, diacones,
et omnes clericos in exsilium mitterent, ad
deserta loca transducerent, et fame, siti, nuditate, et
omni egestate necarent; alios clausos carcere et squalore
et putore conficerent, nonnullos ferreis vinculis
ita ( <hi>adde</hi> stringerent), ut cervices eis arctissimis circulis
strangularentur. Denique ex ipsis quidam vincti
in eadem injusta defecerunt poena: quorum ambigi
<pb n="0641A"/>
non potest martyrio gloriosam mortem exstitisse.
Adhuc quoque audent quosdam retinere: nec ulla
causa fuit criminis, nisi quod repugnarent, et clamarent
quod exsecrarentur Arianam et Eusebianam
haeresim, et nollent habere cum talibus communionem,
 iis autem, qui secum sentire maluerunt,
prodesse. Et qui ante fuerant dejecti, non solum recepti
sunt, sed etiam ad clericalem dignitatem promoti,
et acceperunt praemium falsitatis.</p>
        </div3>
<div3>
          <head>12.</head>
          <p>
 <hi>Ursacii et Valentis perversitas.</hi> --Quid autem
de impiis et de imperitis adolescentibus Ursacio et
Valente statutum sit, accipe, beatissime frater. Quia
manifestum erat, hos non cessare adulterinae doctrinae
 lethalia semina spargere, et quod Valens
relicta ecclesia ecclesiam aliam invadere voluisset,
<pb n="0641B"/>
et eo tempore, quo seditionem commovit, unus ex
fratribus nostris, qui fugere non potuit, Viator
obruptus et conculcatus in eadem Aquileiensium civitate
die tertia defecit: causa utique mortis fuit Valens,
qui perturbavit, qui sollicitavit. Sed ea quae
beatissimis Augustis significavimus cum legeritis,
facile pervidebitis, nihil nos praetermisisse, quantum
ratio patiebatur. Et ne molesta esset longa narratio,
qui fecissent, et quae commisissent, insinuavimus.</p>
        </div3>
<div3>
          <head>13.</head>
          <p>
 <hi>Synodi placita Siciliae, Sardiniae et Italiae per
Julium addiscenda.</hi> --Tua autem excellens prudentia
disponere debet, ut per tua scripta, qui in Sicilia, <emph>631</emph> 
 in Sardinia, in Italia sunt fratres nostri, quae
acta sunt et quae definita cognoscant; et ne ignorantes
<pb n="0641C"/>
eorum accipiant litteras communicatorias, id est
 epistolia, quos justa sententia degradavit, perseverent
autem Marcellus et Athanasius et Asclepius
in nostra communione: quia obesse eis non poterat
iniquum judicium, et fuga, et tergiversatio eorum,
qui ad judicium omnium episcoporum, qui
convenimus, venire noluerunt. Caetera, sicuti superius
commemoravimus, plena relatio fratrum, quos
sincera charitas tua misit, unanimitatem tuam
perdocebit. Eorum autem nomina, qui pro facinoribus
<pb n="0642A"/>
dejecti sunt, subjicere curavimus: ut sciret eximia
Gravitas tua, qui essent communione privati.
Uti ante praelocuti sumus, omnes fratres et coepiscopos
nostros litteris tuis admonere digneris, ne
 epistolia, id est, litteras communicatorias eorum
accipiant.
</p>
          <p>
            <emph>NOMINA HAERETICORUM.</emph>
          </p>
</div3>
<div3>
          <head>14.</head>
          <p>
 Ursacius a Singiduno, Valens a Mursa, Narcissus
 ab Jeropoli, Stephanus ab Antiochia, Acacius
a Caesarea, Menophantus ab Epheso, Georgius a
Laodicia.
</p>
          <p>
            <emph>ITEM NOMINA EPISCOPORUM INFRA, QUI SYNODO SARDICENSI
ADFUERUNT ET SUBSCRIPSERUNT IIDEM IN JUDICIO.</emph>
          </p>
<pb n="0642B"/>
</div3>
<div3>
          <head>15. </head>
          <p>
Ossius ab Spannia Cordobensis, Annianus ab
Spanniis de Castolona, Florentinus ab Spaniis de
Emerita, Dominianus ab Spaniis de Asturica,
Castus ab Spaniis de Caesara Augusta, Praetextatus
ab Spaniis de Barcilona, Maximus a Tuscia de Luca, <emph>632</emph> 
 Bassus a Macedonia de Diocletianopoli, Porphyrius
a Macedonia de Philippis, Marcellus a Macedonia
de Ancyra Gallaciae, Euterius a Procia de
Caindo, Asclepius a Palaestina de Gaza, Moysius a
Thessalia de Thebis, Vincentius a Campania de Capua,
Januarius a Campania de Benevento, Prothogenes
 a Dacia de Serdica, Dioscorus de Thracia,
 Hymenius a Thess. de Pearata, Lucius a Thracia
de Caynopoli ( <hi>an</hi> Hadrianopoli?), Lucius ab Italia
de Verona, Evagrius a Macedonia de Heraclianeo
<pb n="0642C"/>
<note>( <hi>Ms.</hi> Eraclialineo)</note>, Dionysius ab Achaia de Lignedon,
Julius ab Acacia de Thebe eptapyleos. Athenodorus
ab Achaia de Blatea <note>( <hi>Lab.</hi> a Dacia de Blacena)</note>.
Diodorus ab Asia de Tenedos, Alexander a
Thessalia de Larissa, Aethius a Macedonia de Thessalonica,
Vitalis a Dacia ripensi de Aquis, Paragorius
a Dardania de Scupis, Trifon ab Achaia de
 Marciarce, Athanasius ab Alexandria, Gaudentius
ab Achaia (a Dacia) de Naiso, Jonam a Macedonia de
Particopoli (Parthenopoli, <hi>aut</hi> Paroecopoli), Alypius
<pb n="0643A"/>
ab Achaia de Magari. Macedonius ab Ardania <note>( <hi>Labb.</hi> 
a Dardania)</note> de Ulpianis, Calvus ab Achaia ripensi
de Castra martis, Fortunatianus ab Italia de
Aquileia, Plotarcus ab Acacia de Patras, Eliodorus
a Nicopoli, Eutarius a Pannoniis, Arius a
Palaestina, Asturus ab Arabia, Cocras ab Achaia de
Asapofebiis. Stercorius ab Apulia de Canusio. Calepodius
a Campania, Lerenius <note>( <hi>Athan. et Lab.</hi> Irenaeus)</note>
ab Achaia de Secoro, Martyrius ab Achaia de
Neapoli, Dionysius ab Arcaida de Elida, Severus
ab Italia de Ravennensi, Ursacius ab Italia de Brixa.
Portasius <note>( <hi>Sirm.</hi> Protasius)</note> ab Italia de Mediolano, <emph>633</emph> 
 Marcus ab Asia de Fissia <note>( <hi>Sirm.</hi> a Dacia de
Scissia)</note>, Verissimus a Gallia de Lugduno, Valens ab
Achaia (a Dacia) ripense de Scio, Palladius a Macedonia
<pb n="0643B"/>
de Dui (Dio), Gerontius a Macedonia de Brevi,
Alexander ab Achaia de Morenis <note>( <hi>Sirm.</hi> de Ceparisina)</note>,
Euthitius <note>( <hi>f.</hi> Eutichius)</note> ab Achaia, Titius ab
Asia de Montonis ( <hi>an</hi> a Dacia de Montemnis?). Episcopi
omnes numero unus de sexaginta.</p>
        </div3>
<div3>
          <head>16.</head>
          <p>
 <hi>Athanasii innocentia manifesta. Sacrificii opus
solius est presbyteri.</hi> -- « Res, quantum arbitror ( <hi>inquit
Hilarius</hi> ), sermonis alterius interpretatione non
indiget. Nam omnia ita edicta sunt et expressa, ut in
lucem cognitionis elata sint: testes ex Aegypto compositi,
Athanasius ipse praesens, falsorum judicum
nocturna et turpis per conscientiam fuga, tantorum
scelerum gravis et subjecta universorum oculis
invidia. Adde originem causae, ex qua in Athanasium
occasio est quaesita sententiae. Reus, presbyteri
<pb n="0643C"/>
sui impetu, disturbati altaris in ipso sacrificiorum
tempore, ubi Scyrus presbyter adsistebat, arguitur.
Scyrus presbyter negatur, et criminis falsitas cum
auctore damnatur. Porro autem sacrificii opus sine
presbytero esse non potuit. Cum in hominem quaestio
est, ipse facti tam gravis nullus est locus, apud
Mareotem ecclesia nulla est. Numquid potius ipsa
soli religio defecit? aut aliquo, ut adsolet, hiatu locus
violati sacrificii desedit? Scyrus de diacono
episcopus adseritur ordinatus; ut de contumelia in
presbytero perpessa mentientis episcopi major auctoritas
sit. Sed locus ecclesiae si fuit, et est: si non
est, nec fuit. Et quid ambiguum est, hos potius falsorum
criminum indices asseruisse factum esse, quod
<pb n="0644A"/>
esse potuit <note>( <hi>f.</hi> patuit)</note> infectum; aut eos, qui postea indicarunt,
 constitutos non fuisse, quod si fuit, non
potest non fuisse?</p>
        </div3>
<div3>
          <head>17.</head>
          <p>
 <hi>Athanasii crimina non constant.</hi> -- « Si quis
igitur est humanis institutis ad usum communis
intelligentiae eruditus, si quis prudentiae praeceptis in
viam consectandae veritatis insistit; animum intendat,
et quid in hujuscemodi negotiis tenere se arbitrii
velit, expendat: ratio interim de indiciorum
auctoribus exsistat. Haec duo indicata: unum quod
crimen affirmet, criminis locum non occupet <note>( <hi>f.</hi> 
nuncupet)</note>, perpessa injuria <note>( <hi>f.</hi> perpessum injuriam)</note>
hominem designet; aliud vero, quod crimen, locum,
hominem neget. Quaero, in quam te sententiam concedere
aequum videbitur? Certe, opinor, quisquam ab
<pb n="0644B"/>
utroque consultus, et positus in medio utriusque sententiae, <emph>634</emph> 
 ita loquetur: Si crimen est, docendum
est; si locus est, demonstrandus est: si homo, contuendus
est. At vero cum et facti fides, et loci religio,
et injuriae homo nullus est; vesanum existimabitur,
rebus judicem non exstantibus judicare.</p>
        </div3>
<div3>
          <head>18.</head>
          <p>
 <hi>Athanasii damnandi nulla causa.</hi> -- « Respicite
in coelum et astra, vos sacerdotes; et in eum, qui ex
nihilo fecit illa, cum libertate fidei et spei quam accepistis,
intendite, recordantes talem vobis futuri in
vos judicii formam esse propositam, ut quo judicio
judicaveritis, judicetur de vobis <note>(Matth. VII, 2)</note>. Haec
quaerenti mihi respondete: Athanasium quo judicio
damnastis? Dicetis nempe, Episcoporum: et haec confessionis
vestrae erit venia. Secuti, inquit <note>( <hi>f.</hi> inquietis)</note>,
<pb n="0644C"/>
sumus sanctam judiciorum sub episcopali communione
reverentiam. Sed ignorasse vos negabitis,
Athanasio, cujus damnationem a vobis Valens, Ursacius,
Saturninus exigunt, ab Ossio, Maximino, Julio
redditam communionem? Non facio comparationem:
rogo, quae de crimine Athanasii vestra sententia fuit?
Presbyter ejus Macharius irruisse in ecclesiam Mareotidem
dicitur, Scyrum presbyterum perturbasse,
et salutis nostrae sacramenta projecisse: ad hujus rei
testes cathecumenum et gentilem interrogatos. Verum
postea a sanctis (Sardicae congregatis) nescitis
judicatum ( <hi>adde,</hi> apud) Mareotem ecclesiam nullam
esse; Scyrum vero presbyterum non fuisse? Quid est,
quod secuti estis? Falsis episcopis auctoritatem datis,
<pb n="0645A"/>
aliis vero negatis? Quae sunt, ( <hi>supple</hi> perinde) atque
non essent decernitis: judicatis autem illa, quae non
sunt? Sed ut subjectioni ( <hi>an</hi> suggestioni?) huic credideritis,
credo carcer exegit, custos institit, tortor
incubuit, gladius pependit, ignis ambussit. In non
exstantibus judicandi episcopalem apud vos auctoritatem
improbitas obtinuit: in veritate obtinenda sanctitas
fidem perdidit? O veros Christi discipulos! o dignos
successores Petri atque Pauli! o pios Ecclesiae
patres? o ambitiosos inter Deum plebemque legatos,
veritatem vos Christi falsitati hominum vendidisse!
Satisfecimus igitur primae propositioni, qua spopondimus
Athanasium reum teneri nullius eorum, quae
objectatis, criminum posse. Superest, ut quid de Marcello
et Photino gestum sit, paucissimis dicam.
<pb n="0645B"/>
</p>
        </div3>
<div3>
          <head>19. </head>
          <p>
 <hi>Photini condemnatio, et Ursacii ac Valentis poenitentia.</hi> 
-- « Photinus Sirmiensis Episcopus fuit a
Marcello imbutus: nam et diaconus sub eo aliquandiu
fuit. Hic corruptis innocentiae <emph>635</emph> moribus ac
disciplinis, turbare evangelicam veritatem persistebat
novis praedicationibus. Et hoc ita saepe est, ut cum
incrementa vitiorum detrimenta in amore Dei fecerunt,
vesanum depravatae scientiae studium increscat.
Igitur ad tollendum ex episcopatu Photinum, qui
<pb n="0646A"/>
ante biennium jam in Mediolanensi synodo <note>(an. 347)</note>
erat haereticus damnatus, ex plurimis provinciis
congregantur sacerdotes <note>( <hi>an.</hi> 349)</note>, hoc magis solliciti
atque anxii, turbari rursum miscerique omnia,
quod jam pridem plures episcopos reos vel falsorum
in Athanasio judiciorum, vel communionis haeresis
Arianae, ab Ecclesia fuerat necesse resecare. Quam
opportunitatem nacti Ursacius et Valens, Romanae
plebis episcopum adeunt <note>( <hi>an.</hi> 349)</note>, recipi se in Ecclesiam
deprecantur, et in communionem per veniam
admitti rogant. Julius ex consilio veniam, quam
orabant, impertit: ut cum lucro catholicae Ecclesiae,
vires quoque detraheret Arianis, cum eos, qui unitatem
ante turbaverunt, consilii hujus et audaciae poenitentes
in communionem catholicam per veniam reconciliatae
<pb n="0646B"/>
pacis admitteret.</p>
        </div3>
<div3>
          <head>20.</head>
          <p>
 « Et quia non est nisi de veritate confessio, <emph>636</emph> 
nisi de vitio poenitentia, nisi venia de admisso;
Velens et Ursacius admittendi, ut orabant, in communionem,
de Athanasii innocentia, de judicii falsitate,
de Arianae haeresis piaculo talibus litteris ante
profitentur. » 
</p>
          <p>
            <pb n="0647A"/> <hi>Exemplum Epistolae, quam post renuntiationem
Orientalium, Athanasium reum non esse, in urbe
Roma holographa manu Valens perscripsit</hi> <note>(an. 349)</note>, <hi>et Ursacius subscripsit.</hi> </p>
<p>Domino Beatissimo Papae Julio Valens
et Ursacius S.</p>
<p>Quoniam constat, nos antehac multa gravia de
nomine Athanasii episcopi litteris nostris insinuasse,
atque litteris Sanctitatis tuae conventi, ejus rei,
de qua significavimus, non praestitisse rationem:
profitemur apud Sanctitatem tuam, cunctis praesentibus
presbyteris fratribus nostris, omnia, quae antehac
ad aures vestras pervenerunt de nomine praedicti,
falsa a nobis esse insinuata atque omnibus
<pb n="0647B"/>
viribus carere: atque ideo nos libentissime <emph>637</emph> 
amplecti communionem praedicti Athanasii; maxime
cum Sanctitas tua, pro insita sibi benevolentia, errori
<pb n="0648A"/>
nostro veniam fuerit dare dignata. Profitemur
etiam, quod si aliquando nos Orientales voluerint,
vel idem Athanasius, malo animo ad causam vocare,
citra conscientiam tuam non adfuturos. Haereticum
vero Arium, sed et satellites ejus, qui dicunt,
Erat tempus quando non erat Filius, et qui
dicunt ex nihilo filium, et qui negant ( <hi>hic adde</hi> 
Deum) Dei filium ante saecula fuisse, sicut per priorem
libellum nostrum, quem apud Mediolanum porreximus,
et nunc et semper anathematizasse, hac manu
nostra, qua scripsimus, profitemur: et iterum dicimus,
haeresim Arianam, ut superius diximus, et
ejus auctores in perpetuum damnasse. <hi>Et manu Ursacii:</hi> 
Ego Ursacius Episcopus huic professioni nostrae
subscripsi.</p>
<p>
            <pb n="0648B"/> « Haec epistola ( <hi>inquit Hilarius</hi> ) post biennium
missa est, quam haeresis Photini a Romanis damnata
est. » </p>
<p> <emph>638</emph> <hi>Item exemplum alterius epistolae</hi> <note>(scriptae an. 349)</note> <hi>Valentis et Ursacii, quam post aliquantum temporis ab
Aquileia, postquam hanc superiorem Romae
emiserant, ad Athanasium miserunt et episcopos.</hi> 
<pb n="0649A"/>
          </p>
<p>Domino Fratri Athanasio Ursacius et Valens.</p>
<p>Dedit se occasio fratris et compresbyteri nostri
Moysetis, venientis ad tuam dilectionem, frater charissime,
per quem tibi salutem largissimam dicimus
ex Aquileiensium civitate, et optamus ut incolumis
litteras nostras recenseas. Dederis enim fiduciam,
si tu quoque in rescribendo vicem nobis rependas.
Sane habere nos locum tecum et communionem ecclesiasticam
his litteris scito. Divina pietas te custodiat,
Frater.</p>
<p> « Superioribus igitur litteris datis, venia indulgetur
<pb n="0649B"/>
orantibus, reditus ad catholicam fidem cum commnione
<pb n="0650A"/>
donatur: maxime cum Sardicensis synodi veritatem
 ipsae orantium veniam litterae continerent.</p>
        </div3>
<div3>
          <head>21.</head>
          <p>
 <hi>Athanasius Marcellum a sua communione separat.</hi> 
-- « Verum inter haec Sirmium convenitur. <emph>639</emph> 
 Photinus haereticus comprehensus, olim
reus pronuntiatus, et a communione jam pridem
unitatis abscissus, nec tum quidem per factionem
populi potuit amoveri. Sed idem Athanasius Marcellum,
qui post recitationem libri quem scriptum
ediderat (nam hunc nos quoque habemus), sententia
synodi Sardicensis episcopatui erat redditus,
ubi quaedam alia nova miscere sensit, et ambiguis
praedicationibus, ejus in quam Photinus erupit doctrinae
viam quaerere; a sua communione separat
anteriore tempore, quam Photinus arguitur, praeventam
judicio meditationem corruptae voluntatis ostendens,
<pb n="0650B"/>
et non ex libri editione condemnans. Sed
<pb n="0651A"/>
quia promptum est ex bono malum effici, praebuit
non illis quae in Marcellum gesta ante fuerant,
sed his quae in Photinum gerenda erant, auctoritatem.</p>
        </div3>
<div3>
          <head>22.</head>
          <p>
 <hi>In gratiam Athanasii gesta Sardicensia qui
conentur Orientales irrita facere.</hi> -- « Illud autem esse
cognitum cunctis oportet, nullam umquam adversus
Marcellum, praeter eam quae Sardicensibus est dissoluta
sententiis, deinceps synodum fuisse contractam;
neque tunc cum de Photino decretum ab
Occidentalibus est et ad Orientales est relatum, aliquod
in eum expressum fuisse judicium: sed homines
mente callidos, ingenio subtiles, malitia pertinaces,
occasionem revolvendi ejus, quod Athanasii
absolutione (Sardicae data) <emph>640</emph> est dissolutum,
<pb n="0651B"/>
quaesiisse judicii; et rescribentes de Photino, Marcelli
mentionem, velut institutionum talium magistri,
addidisse: ut mortuam de Athanasio ipso jam
tempore quaestionem, et veritatis judicio consepultam,
in publicam recordationem causae novitas excitaret,
et subrepens per Photini damnationem Marcelli
nomen inveheret. Exstat autem in superioris
epistolae corpore, Marcellum ab Arianis occasione
libri, quem de subjectione Domini Christi ediderat,
una cum Athanasio fuisse damnatum. Docetur etiam
recitatione ejusdem libri innocentem deprehendi.
Falsitatem quoque judicii Ariani <note>( <hi>in synodo Constantinop.
an.</hi> 336)</note> exstantis adhuc libri fides arguit. De
Photino autem tantum, sicuti mos poscebat, ad
Orientales epistolae fiunt, non injuria extorquendi,
<pb n="0651C"/>
ut nunc agitur, assensum, sed instruendae universorum
scientiae consuetudine.</p>
        </div3>
<div3>
          <head>23.</head>
          <p>
 « Sed cur abnegatae Marcello communionis
Athanasius reus esse rescribitur ( <hi>A Sirmiensi Orientalium
synodo</hi> )? Numquid propter libri vitium Marcellus
abstentus est? Testes ipsi sunt, ex institutis
ejus Photinum perversitatis istius initia sumpsisse.
Nam negata sibi ab Athanasio communione, ingressu
sese ecclesiae Marcellus abstinuit. Ita communio cum
eo in ista fide <note>( <hi>f.</hi> inita rectam fidem)</note> de subjectione
et traditione regni docet: <emph>641</emph> negata rursum pravitate
<note>( <hi>leg.</hi> pravitatem)</note> doctrinae alterius ostendit.
Ac sic utrumque viri istius judicium caret culpa,
cum in data communione synodi ( <hi>Sardicensis</hi> ) sit secutus
assensum; in abnegata vero, ipso se Marcello
<pb n="0651D"/>
abdicante solo sine ulla synodi auctoritate. Verum
omnis ista alterius causae et doloris est quaestio. Et
<pb n="0652A"/>
quamquam conceptis jam diu in Athanasium odiis suis
satisfiat in majorem tamen sceleris gradum molitio
tanta procedit.</p>
        </div3>
<div3>
          <head>24.</head>
          <p>
 <hi>Rescriptum Sirmiense fidem rectam prae se ferens,
fraude et veneno plenum est.</hi> -- « Nam tertius mihi
locus praestat, ut fidem, quam epistolae primordio
condiderunt, fraudulentam, haereticam, et verbis
blandientibus veneno interiore suffusam esse demonstrem. <hi>Profitemur enim ita: Unum quidem ingenitum
esse Deum patrem, et unum unicum ejus Filium, Deum
ex Deo, lumen ex lumine, primogenitum omnis creaturae,
et tertium addentes Spiritum sanctum paracletum:</hi> 
ut cum securitas legentium, vel indoctorum simplicitas
tam mollibus fuerit intercepta principiis; uno eodemque
subscriptionis elicitae assensu, in Photini
<pb n="0652B"/>
animadversionem, in Athanasii reatum, in damnationem
fidei catholicae transeatur. Et spero quod non
exiguam partem cognitionis istius <note>( <hi>scil. Athanasii innocentiae</hi> )</note>
synodus Sardicensis attulerit, ubi insectatione
Arianorum omnia in Athanasium crimina conficta
esse monstrantur, et vis adhibita plebi Dei <note>(Vide supra, n. 3)</note>,
ut in pestiferam lethalis doctrinae
conniventiam transirent. Rem tamen, quia causa postulat,
breviter dicam.</p>
        </div3>
<div3>
          <head>25.</head>
          <p>
 <hi>Ad tuendam Trinitatis fidem semper laborarunt
apostolici viri. Ecclesiae hostium inde in se concitarunt
odium.</hi> -- « Cura et negotium apostolicis viris semper
fuit, constanti et publica perfectae fidei praedicatione,
conatus omnes oblatrantis haeresis comprimere, et
exposita Evangeliorum veritate, perversitatem doctrinae
<pb n="0652C"/>
errantis exstinguere; ne audientium mentes
quadam labe contaminans contagium vitii adhaerentis
infligeret <note>( <hi>f.</hi> inficeret)</note>. Itaque diligenter epistolis variis,
quae de Deo patre opinio, quae de Dei filio cognitio,
quae in Spiritu sancto sanctificatio oporteret
esse, frequenter copioseque complexi sunt; ( <hi>supple</hi> 
ideo) ut cognitus de Deo patre fieret <emph>642</emph> Filius
Deus, et in Deo filio ( <hi>supple</hi> esset) Deus pater, et in
Deo patre Filius Deus. Ac sic secundum ipsius definitionem
dicentis: <hi>Ego et Pater unum sumus <note>(Joan.
X, 30)</note>
          </hi>, et rursum: <hi>Sicut, Pater, tu in me, et ego in te <note>(Joan. XVII, 21)</note>
          </hi>,
continetur fides nostra in Patris et
Filii nominibus personisque Deus unus. Neque enim
vel invidia Judaeorum, vel odium gentilium, vel furor
haereticorum aliis potius adversus nos causis est excitatus,
<pb n="0652D"/>
quam quod aeternitatis virtutem, nomen
Filii confitemur in Patre. Haereticorum autem perversitas
<pb n="0653A"/>
de fide impia semper exorta est. Nam dum
occupati vitiis, et ab innocentiae operibus aversi, inutilium
se quaestionum difficultatibus implicant; improbabiles
effectivita, voluntate, judicio, placere
expetunt novitate doctrinae, postquam veritatis scientiam
perdiderunt.</p>
        </div3>
<div3>
          <head>26.</head>
          <p>
 <hi>Nicaeni concilii occasio. Arianorum doctrina.</hi>  « Cum
igitur patribus nostris cognitum fuisset, et Arios
duos profanissimae fidei praedicatores exstitisse, seque
longius non jam opinio, sed judicium labis istius tetendisset;
ex omnibus orbis partibus in unum advolant,
Nicaeamque concurrunt: ut exposita fide populis,
et in luce intelligentiae cognitionis divinae itinere directo,
intra ipsos auctores suos emergentis mali seminaria
necarentur. Tradebant autem Arii talia:
<pb n="0653B"/>
Patrem Deum instituendi orbis causa genuisse filium,
et, pro potestate, sui ex nihilo in substantiam
novam atque alteram Deum novum alterumque
fecisse; profani in Patrem, ex nihilo opinantes aliquid
ei simile potuisse generari; blasphemi in Christum,
infinitatis eum paternae generositate exspoliantes:
ut cum didicissent ex persona Patris: <hi>Non est
Deus alius praeter me <note>(Esa. XLV, 18)</note>
          </hi>; et a Filio: <hi>Ego
in Patre et Pater in me <note>(Joan. XIV, 11)</note>
          </hi>; et: <hi>Ego et
Pater unum sumus <note>(Joan. X, 30)</note>
          </hi>, sanctae in utroque
unitatis vinculum abruperint, non exstanti creationis
 substantiae dantes Dei filio Domino nostro Jesu
Christo initium de tempore, ortum de nihilo, non ex
altero.</p>
        </div3>
<div3>
          <head>27.</head>
          <p>
 « Itaque comprimendi mali istius <emph>643</emph> causa,
<pb n="0654A"/>
 trecenti vel eo amplius episcopi apud Nicaeam
congregantur: in omnes Arianos, assensu omnium,
damnatio haeretica decernitur, et evolutis evangelicis
atque apostolicis doctrinis, perfectum unitatis catholicae
lumen effertur. Quid igitur fuerit expressum, fides
ipsa, ut est exposita, commendat. » 
</p>
          <p> <hi>Incipit fides apud Nicaeam conscripta</hi> <note>(an. 325)</note> <hi>a trecentis
decem et octo episcopis contra omnes haereses.</hi> </p>
<p>Credimus in unum Deum patrem omnipotentem,
omnium visibilium et invisibilium factorem. Et in
unum Dominum Jesum Christum filium Dei unigenitum,
natum de Patre, hoc est, de substantia
Patris, Deum de Deo, lumen de lumine, Deum verum
de Deo vero, natum non factum, unius substantiae
<pb n="0654B"/>
cum Patre, quod Graeci dicunt <foreign xml:lang="greek">ὁμοούσιον,</foreign> per
quem omnia facta sunt, sive quae in coelo sive quae
in terra, qui propter nos homines et propter nostram
salutem descendit, incarnatus est, homo factus est,
passus est, et resurrexit tertia die, adscendit in coelos,
venturus judicare vivos et mortuos. Et in Spiritum
sanctum. Eos autem, qui dicunt, Erat quando
non erat, et prius quam nasceretur non erat, et quia
ex nullis exstantibus factus est, quod Graeci <foreign xml:lang="greek">ἐξ
οὐκ ὄντων</foreign> dicunt, vel alia substantia sive essentia, dicentes
mutabilem et convertibilem filium Dei; hos
anathematizat catholica et apostolica Ecclesia.</p>
        </div3>
<div3>
          <head>28.</head>
          <p>
 <hi>Fidei sincerae comparatione adulterinae falsitas
patet.</hi> 
-- « Fides fidei comparata falsitatem mentionis
exponit. Nam quae apud Nicaeam ordinata est,
<pb n="0655A"/>
plena atque perfecta est, et omnibus undique, quibus
irrepere haeretici solent, aditibus obseratis, inviolabili
inter Patrem et Filium aeternae unitatis soliditate
connectitur: haec vero simplicitate blanditur,
primum asserens nos ita credere, quod absit a quoquam.
Caeterum Occidentalium fides, evangelicis instituta
doctrinis, Patrem in Filio, Filium confitetur
in Patre; Patrem ingenitum, Filium substantia aeternitatis
aeternum, id est, ut Patrem semper, ita et Filium
semper in Patre, et natum de Deo <emph>644</emph> Deum
esse, non conceptum scilicet, et in eo semper de quo
est, esse.</p>
        </div3>
<div3>
          <head>29.</head>
          <p>
 « At vero haec per fidia ( <hi>Orientalium Sirmio
rescribentium</hi> ) non fides, <hi>Deum ex Deo</hi> dicens, et <hi>primogenitum</hi> 
 commendans, et Trinitatis nomen instituens,
<pb n="0655B"/>
virus suum sub modestia religiosae moderationis
occultat, dicens, <hi>Deum ex Deo, lumen ex lumine:</hi> 
ut per occasionem confessionis istius, ex Deo
ac lumine, Deus ac lumen factus a Deo, non genitus
de Deo, id est, non de substantia paternae aeternitatis
exstiterit; ac sic contumelia Patris vilescat et Filius,
si Deus ortus ex nihilo est: in primogeniti vero
confessione ordinem quemdam ab ejus ortu creantis
<note>( <hi>f.</hi> creatis)</note> mundi rebus assignent: ut quia mundus
ex tempore est, tamen, licet mundo prior sit Christus,
ex tempore sit; et non aeternitas in eo tempore ( <hi>an</hi> 
ante tempora?), sed ordo in tempore sit creati <note>( <hi>f.</hi> creatis)</note>:
ac per hoc aliquid quod ante eum sit relinquatur,
qui esse coepit ex tempore; ( <hi>adde</hi> et) dissolvatur
in Christo omne quod Deus est, cum in eo non
<pb n="0655C"/>
exstantis aliquando Mariae ortus a tempore sit.</p>
        </div3>
<div3>
          <head>30.</head>
          <p>
 <hi>Christus quo sensu primogenitus omnis creaturae.</hi> 
-- « Quin etiam homines spe omni bona vacui, ad
occasionem tanti periculi auctoritatem apostolicam
pertendunt; quia de eo dictum sit, <hi>primogenitus omnis
creaturae.</hi> Sed subtrahentes antecedentem consequentemque
sententiam, aptant <note>( <hi>f.</hi> aptam)</note> doctrinis
suis sub Apostoli nomine perstruunt falsitatem. Nam
talis est ordo dictorum: <hi>Qui est imago Dei invisibilis,
<pb n="0656A"/>
primogenitus omnis creaturae: quia in ipso constituta
sunt omnia in coelis et in terra, visibilia et invisibilia,
sive Throni, sive Dominationes, sive Principatus, sive
Potestates, omnia per ipsum et in ipso condita sunt, et
ipse est ante omnes <note>(Coloss. I, 15, 16)</note>
          </hi>. Imago ergo
Dei invisibilis ex nihilo ordo est, et coepit a tempore?
Aut quia primogenitus omnis creaturae est, ordo quidem
in eo connexae incognitae creationis exprimitur,
sed non sequitur primogenitum omnis creaturae?
Quia in ipso constituta sunt omnia in coelis et in
terra, id est, in ipso universorum elementorum visibilium
et invisibilium condita et constituta materia
est; et idcirco omnia per ipsum et in ipso: idcirco
primogenitus omnis creaturae, quia in eodem, jam a
principio, omnium quae effecturus erat, omnia generationum
<pb n="0656B"/> <emph>645</emph> 
 initia constiterunt. Atque non ita
in ordine creaturarum, quae in ordine constitutae
sunt, primus in numero est: sed ipse imago Dei invisibilis,
manens per virtutem efficiendi semper in
ipso, se primogenitum habuerit eorum, quae per ipsum
in coelo et in terra visibilia et invisibilia crearentur
exstantia.</p>
        </div3>
<div3>
          <head>31.</head>
          <p>
 <hi>Trinitas qui dispar inducatur.</hi> -- « Quin etiam
haud dissimilis, in Trinitatis nuncupatione, falsitatis
eorum contextus est. Ubi enim a diversis substantiis
Filium a Patre, impio et maledico ore disciderint,
et in separatis duobus assistat auctoritas,
tertia dinumeratur in Spiritu: et cum fit Pater
in Filio et Filius in Patre, et Spiritus sanctus accipiat
ex utroque; in eo, quod Spiritus exprimitur sanctae
<pb n="0656C"/>
hujus inviolabilis unitas <note>( <hi>f. add.</hi> Trinitatis)</note>, haeretica
parte parturiat Trinitas pronuntiat <note>( <hi>f.</hi> pronunciata)</note>
dissidium.</p>
        </div3>
<div3>
          <head>32.</head>
          <p>
 <hi>Nicaenus tractatus quam accuratus.</hi> -- « Sed diligens
Nicaeni tractatus perfectusque sermo artissimo
veritatis praescripto, omnia haereticorum ingenia
 conclusit, ita ponens: <hi>Credimus in unum Deum patrem,
et in unum filium ejus Jesum Christum.</hi> Unum
ambo, et uterque unum, et in personali nomine
<pb n="0657A"/>
patris. <hi>Et in Filium unum,</hi> quia unus est de utroque. <hi>Deum verum de Deo vero</hi> 
 docet et virtutem et nuncupationem
 pari in utroque veritate communem;
neque aliud in alio opinandum, cum Deus de Deo,
et verus de vero sit uterque unum. Cum vero sit in
utroque <note>( <hi>supple,</hi> unum, <hi>scil.</hi> nomen, virtus, <hi>etc.</hi> )</note>; <hi>natum vero non factum</hi> 
 ad proprietatem ortus et originis
refert: quia fieri, ex nullo subjaceat; nasci autem,
de patre proprium; neque alia nascentibus, quam
originis suae, forma vel virtus est. Quod autem fit, ex
opere exsistit ut fiat. Atque ita non factura in eo
coepit ex nihilo; sed est nativitas a parente. <hi>Unius</hi> 
 autem <hi>cum patre substantiae, quod Graeci dicunt</hi> <foreign xml:lang="greek">ὁμοούσιον.</foreign>
 Ita est: <emph>646</emph> aeternitas sola sui similis
est, et quod est semper, in Deo est. Ne qua
<pb n="0657B"/>
igitur labes in Dominum Jesum Christum haereticae
pravitatis incideret, idcirco in eo essentiae veritas
explicatur. Essentia enim ex eo, quod semper
est, nuncupatur: quae quia extrinsecus opis ad continendam
se numquam eguerit, et substantia dicitur;
quod intra se id, quod semper est, et in aeternitatis
suae virtutem subsistat. Ac sic quod ait: <hi>Ego et Pater
unum sumus <note>(Joan. X, 30)</note>
          </hi>; et, <hi>Qui me vidit, vidit
et Patrem <note>(Joan. XIV, 9)</note>
          </hi>; et rursum: <hi>Ego in Patre, et
Pater in me est <note>(Ibid. 11)</note>
          </hi>; et illud, <hi>Ego de Patre
exivi <note>(Joan. XVI. 28)</note>
          </hi>: aequalis in utroque, id est, in
Deo qui innascibilis est, et in Deo ( <hi>Hic desideratur</hi> 
qui genitus est) una atque eadem in utroque substantia
<pb n="0658A"/>
aeternitatis expletur. Quod autem <hi>descendit,
incarnatus est, homo factus est, et resurrexit tertia die,
adscendit in coelos, venturus judicare vivos et mortuos;</hi> 
sacramenta salutis nostrae in his continentur. Sed idcirco
immutabilis et inconvertibilis filius Dei, ut
in assumptione hominis corruptioni potius gloriam
intulerit, quam labem aeternitati. Anathema autem
in eos, qui ex nihilo factum dicunt, quod <foreign xml:lang="greek">ἐξ οὐκ
ὄντων</foreign> Graeci dicunt, et qui dicunt: <hi>Erat quando non
erat, et prius quam nasceretur non erat,</hi> damnationem
in Christo violatae aeternitatis, id est, deitatis paternae,
sub maledictione designat.</p>
        </div3>
<div3>
          <head>33.</head>
          <p>
 « Hujus igitur intimandae cunctis fidei, Athanasius
in Nicaea synodo diaconus, deinceps Alexandriae
episcopus, vehemens auctor exstiterat, et Arianam
<pb n="0658B"/>
pestem in tota Aegypto veri tenax vicerat:
atque ob id conjuratis in eum testimoniis falsitas est
criminum comparata. Res postea fidelibus judicum
dijudicata sententiis. Sed multum ad cognitionem
proficiet, si quae post absolutionem Athanasii,
ad Constantium Imperatorem <emph>647</emph> Sardicensis synodi
oratio fuerit, cognoscatur. » 
</p>
        </div3>
      </div1>

<div1>
        <head>FRAGMENTUM III ( <hi>Alias</hi> II <hi>partis</hi> ).</head>
<p>
          <emph>INCIPIT DECRETUM SYNODI ORIENTALIUM APUD SERDICAM
 EPISCOPORUM A PARTE ARIANORUM, QUOD
MISERUNT AD AFRICAM <note>( <hi>Editum an.</hi> 347)</note>.</emph>
        </p>
<p divs_removed="true">Gregorio Alexandriae episcopo, Nicomediae episcopo
<pb n="0659A"/>,
Carthaginis episcopo, Campaniae episcopo,
Neapolis Campaniae episcopo, Ariminiadeno Campaniae
episcopo, Salonarum Dalmatiae episcopo,
Anfioni, Donato, Desiderio, Fortunato, Euthicio,
Maximo, Sinferunti, et omnibus per orbem terrarum
consacerdotibus nostris, presbyteris et diaconibus,
et omnibus qui sub coelo sunt in Ecclesia
sancta catholica, episcopi qui a diversis Orientalium
( <hi>adde</hi> partium) provinciis, id est, provincia
Thebaida, et provincia Palaestina, Arabia, Phoenice,
Syria (Syria Coele), Mesopotamia, Cilicia,
 Isauria, Cappadocia, Galatia, Ponto, Bithynia,
Pamphilia, Paphlagonia, Caria, Phrygia, Pisidia,
et ex insulis Cycladum, Lydia, Asia, Europa,
Hellesponto, Thracia, Emimontu, ad civitatem
<pb n="0659B"/>
Serdicam congregati concilium celebravimus, in
Domino aeterna salus.

        </p>
        <div3 moved_from_p="true">
            <head>1.</head>
          <p>
 <hi>Unitatis et traditionum servandarum fictus amor.</hi> 
--Est quidem nobis omnibus indeficiens oratio, dilectissimi
Fratres, primo ut sancta Domini et catholica
Ecclesia dissensionibus omnibus et schismatibus
carens, unitatem spiritus et vinculum charitatis ubique
conservet <emph>648</emph> per fidem rectam. Sed et vitam immaculatam
quoque tenere, amplecti, custodire, servare
omnibus invocantibus Dominum est quidem
justum, praecipue episcopis qui ecclesiis sanctissimis
praesumus. Secundum, ut Ecclesiae regula sanctaque
<pb n="0660A"/>
parentum traditio atque judicia in perpetuum firma
solidaque permaneant, nec nobis semper gentibus,
sectis <note>( <hi>f.</hi> novis emergentibus sectis)</note>, traditionibusque
perversis, maxime in constituendis episcopis, vel in
exponendis, aliquando turbetur, quo minus teneat
evangelica sanctaque praecepta, et quae sanctis et
beatissimis Apostolis jussa sunt et majoribus nostris,
atque <note>( <hi>f.</hi> et quae)</note> a nobis ipsis in hodiernum usque
servata sunt, et servantur.</p>
        </div3>
<div3>
          <head>2.</head>
          <p>
 <hi>Marcelli doctrina.</hi> --Exstitit namque temporibus
nostris Marcellus quidam Gallaciae, haereticorum
omnium exsecrabilior pestis, quique sacrilega mente
ore profano, perditoque argumento velit Christi Domini
regnum perpetuum, aeternum et sine tempore,
disterminare; initium regnandi accepisse Dominum
<pb n="0660B"/>
dicens ante quadringentos annos, finemque ei venturam
simul cum mundi occasu. Etiam hoc asserere
coepti temeritate conatur, quod in corporis conceptione
tunc factus sit imago invisibilis Dei, tuncque
et panis, et janua, et vita effectus. Eadem haec non
solum verbis nec <note>( <hi>f.</hi> ac)</note> loquacitatis assertione confirmat;
sed totum, quidquid fuerat sacrilega mente
conceptum, blasphemoque ore prolatum, concupiscentia
nitenti, libro blasphemiis et execrationibus
pleno indens, etiam alia multa ( <hi>f</hi> multo) pejora, calumniam
 in ipsum faciens divinis Scripturis cum
sua <emph>649</emph> interpretatione et scelerata mente, quae
<pb n="0661A"/>
contra illis ex suo pestifero sensu applicabat, quibus
ex rebus aperte manifesteque constitit haereticus.
Quique assertiones suas quibusdam squaloribus
miscens, nunc falsitatibus Sabellii, nunc malitiae
Pauli Samosatensis, nunc blasphemiis Montani haereticorum
omnium ducis aperte permiscens, unamque
confusionem de supradictis faciens, ut imprudens
Galata in aliud Evangelium declinavit, quod non est
aliud, secundum quod beatus Paulus tales condemnans
ait: <hi>Etsi angelus de coelo aliter annuntiaverit
vobis quam quod accepistis, anathema sit <note>(Gal.
I, 8)</note>
          </hi>.</p>
        </div3>
<div3>
          <head>3.</head>
          <p>
 <hi>Prima ejusdem condemnatio. In archivo Ecclesiae
asservatur doctrinae ipsius censura.</hi> --Magna autem
fuit parentibus atque majoribus nostris sollicitudo de
<pb n="0661B"/>
supradicta praedicatione sacrilega. Condicitur namque
<note>( <hi>an.</hi> 336)</note> in Constantinopolim civitatem sub
praesentia beatissimae memoriae Constantini imperatoris
concilium episcoporum, qui ex multis Orientalium
provinciis advenerunt, ut hominem malis rebus
imbutum salubri consilio reformarent, et ille admonitione
sanctissima correptus a praedicatione sacrilega
discederet: quique increpantes illum, et exprobrantes,
necnon charitatis affectu postulantes
multo tempore, nec quidquam proficiebant. Namque
post unam et secundam multasque correptiones, cum
nihil proficere potuissent (perdurabat enim et contradicebat
rectae fidei, et contentione maligna Ecclesiae
catholicae resistebat); exinde illum omnes horrere
ac vitare coeperunt: et videntes quoniam subversus
est a peccato, et est a semetipso damnatus,
<pb n="0661C"/>
actis eum ecclesiasticis damnaverunt, ne ulterius
oves Christi pestiferis contactibus magis macularet.
Tunc namque etiam ejus aliquos pravissimos sensus
contra fidem rectam Ecclesiamque sanctissimam,
propter memoriam posterorum cautelamque, suis
sanctissimis scripturis in archivo Ecclesiae condiderunt.
Sed haec quidem secundum impietatem Marcelli
haeretici prima fuerunt: pejora sunt deinde subsecuta. <emph>650</emph> 
 Nam quis fidelium credat, aut patiatur ea,
quae ab ipso male gesta atque conscripta sunt, quaeque
digne anathematizata sunt? [Nam cum ipso Marcello
a parentibus nostris in Constantinopolim civitatem.]
Namque liber sententiarum exstat in ipsum ab
episcopis conscriptus: in quo libro etiam isti, qui nunc
cum ipso sunt Marcello atque illi favent, id est, Protogenes
Serdicae civitatis episcopus et Siracusanus,
<pb n="0662A"/>
in ipsa sententia manu propria conscripserunt:
quorum manus valens testatur, fidem sanctissimam
nullo genere mutandam, nec Ecclesiam sanctam praedicatione
falsa subvertendam; ne hoc modo pestis
ac lues animarum omnibus gravissima importetur,
Paulo dicente: <hi>Sive nos, sive angelus de coelo aliter
annuntiaverit vobis quam quod accepistis, anathema
sit <note>(Gal., I, 8)</note>
          </hi>.</p>
        </div3>
<div3>
          <head>4.</head>
          <p>
 <hi>Marcellus damnatus a pluribus episcopis in communionem
recipitur.</hi> --Vehementer autem admirati
sumus, quatenus eum, qui aliter quam in vero est
audet Evangelium praedicare, quidam, qui se ecclesiasticos
esse volunt, facile ad communionem recipiunt;
nec blasphemias ejus, quae in ipsius libro
signatae sunt, inquirentes, nec illis, qui sollicite
<pb n="0662B"/>
cuncta investigaverunt, et invenientes juste damnaverunt,
consensum accommodare voluerunt. Etenim
Marcellus, cum apud suos haereticus haberetur, peregrinationis
 auxilia requisivit: scilicet ut et illos
falleret, qui et ipsum et ejus scripta pestifera ignorarent.
Sed quidquid apud illos agit, impia sua
scripta sensusque profanos occultat falsa pro veris
opponens, quaestum sibi de simplicibus atque innocentibus
fecit, quique sub praetextu ecclesiasticae
regulae multos Ecclesiae pastores induxit ( <hi>an</hi> seduxit?):
eosque in suam redigens potestatem, Sabellii
haeretici sectam inducens, callida fraude decepit,
restaurans Pauli Samosatensis et artes et dolos.
Mixta enim est omnium haereticorum sectis Marcelli
extranea traditio, sicut supra memoratum est.
<pb n="0662C"/>
Unde convenerat, omnes Ecclesiae sanctae praepositos <emph>651</emph> 
 memores dictorum Domini Christi dicentis: <hi>Cavete vos a pseudoprophetis, qui veniunt ad vos in
vestitu ovium, intrinsecus autem sunt lupi rapaces, a
fructibus eorum cognoscetis eos 
 <note>(Matth., VII, 15, 16)</note>
          </hi>, vitare
ab hujusmodi et horrere, nec illis facile communicare,
agnoscere illos ex actibus suis, atque ex
eorum scriptis sacrilegis praedamnare. Nunc vero
vehementer metuimus, ne nostris temporibus compleatur
quod scriptum est: <hi>Cum dormiunt homines,
venit inimicus et spargit zizania inter frumentum <note>(Matth., XIII, 25)</note>
          </hi>.
Cum enim non vigilant hi, quos
vigilare oportet in custodia Ecclesiae; falsa verba
 imitantia, funditus id quod rectum est vertunt.</p>
        </div3>
<div3>
          <head>5.</head>
          <p>
 <hi>Marcello neganda communio denuntiatur.</hi> --Quapropter
<pb n="0662D"/>
nos, qui plene ex libro Marcelli ejus sectam
sceleraque cognovimus, scripsimus vobis, dilectissimi
<pb n="0663A"/>
Fratres, ut neque Marcellum, neque eos qui illi
junguntur, ad communionem sanctae Ecclesiae admittatis;
memores quoque sitis prophetae David dicentis: <hi>Dixi eis qui faciunt facinus, ne feceritis facinus;
et delinquentibus, ne exaltaveritis cornu. Nolite
in altum tollere cornu vestrum: ne loquamini adversus
Dominum iniqua 
 <note>(Psal. LXXIV, 5, 6)</note>
          </hi>. Et credite
Salomoni dicenti: <hi>Nolite transferre terminos aeternos,
quos constituerunt patres vestri <note>(Prov., XXII, 28)</note>
          </hi>. Quae
cum ita sint, nolite supradicti Marcelli pravissimi
sequi errores, et ea, quae ab ipso injusta praedicatione
contra Dominum Christum inventa traditaque sunt,
praedamnate; ne blasphemiis sceleribusque etiam
ipsi participes sitis. <hi>Sed propter compendium haec hactenus
de Marcello.</hi> 
<pb n="0663B"/>
</p>
        </div3>
<div3>
          <head>6. </head>
          <p>
 <hi>Athanasio conficta crimina.</hi> --Verum de Athanasio
quondam Alexandriae episcopo accipite quae
gesta sunt. Accusatus est graviter juxta Deum sacrilegus,
et juxta mysteria Ecclesiae sanctae profanus,
quique propriis manibus comminuit poculum Deo
et Christo dicatum, ipsumque altare venerandum
confregit, sedemque sacerdotalem subvertit ipse, atque
ipsam basilicam, Dei domum, Ecclesiam Christi,
demolitus usque ad solum est. Presbyterum vero
ipsum, virum gravem et justum, nomine Narchen
(Ischyram), tradidit custodiae militari. Accusatus praeterea
est de injuriis, violentia, caede, atque ipsa
 episcoporum internecione. Quique etiam diebus
sacratissimis Paschae tyrannico more saeviens, Ducibus
atque Comitibus junctus: quique propter ipsum aliquos
<pb n="0663C"/>
in custodia recludebant, aliquos vero verberibus
flagellisque vexabant, <emph>652</emph> caeteros diversis tormentis
ad communionem ejus sacrilegam adigebant ( <hi>Nec
actus commissi umquam ab innocentibus fuerant</hi> ); sperans
hoc modo suos suamque praevalere posse factionem,
ut per Duces et Judices perque carceres ipsos,
<note>( <hi>add.</hi> et)</note> verbera diversaque tormenta invitos ad
communionem suam cogeret, nolentes adigeret, repugnantes
atque resistentes sibi tyrannico more terreret. <hi>Erant quidem illa gravia et acerba ab accusatoribus
objecta.</hi> </p>
        </div3>
<div3>
          <head>7.</head>
          <p>
 <hi>Tyri contra Athanasium gesta.</hi> --Nam propter haec
necessario concilium apud Caesaream Palaestinam
<pb n="0664A"/>
primo videtur esse condictum <note>( <hi>an. 334, at non celebratum</hi> )</note>:
et cum minime ab ipso vel ab satellitibus
ad supradictum concilium occurreretur, post alterum
annum <note>( <hi>an.</hi> 335)</note> in Tyro propter ejus facinora necessario
iterum celebratur. Advenerunt episcopi de
Macedonia et de Panonnia, Bythinia, et omnibus partibus
Orientis, imperatoris jussione constricti: quique
actis Athanasii flagitia criminaque cognoscentes,
non passim nec temere accusatoribus credunt, sed
suo de concilio inlustres et laudabiles episcopos eligunt,
atque in rem praesentem, ubi res gestae erant
de quibus arguebatur Athanasius, mittunt: quique
oculata fide cuncta adspicientes atque vera cognoscentes,
ad concilium redeunt, ejusque crimina, quae
ab accusatoribus objiciebantur, suo testimonio vera
<pb n="0664B"/>
confirmant. Unde in praesentem Athanasium dignam
pro criminibus sententiam dicunt. Propter quod
Tyro fugiens, imperatorem appellat. Audit etiam
imperator: quique interrogatione habita omnia ejus
flagitia recognoscens, sua illum sententia in exsilium
(Treviros) deportavit. His ergo ita cadentibus rebus,
cum Athanasius damnatus digne in exsilio haberetur
ob meritum facinorum suorum, sacrilegus in
Deum, in mysteria sacra profanus, in demolitione
basilicae violentus, in episcoporum exitiis innocentiumque
fratrum persecutor <note>( <hi>f.</hi> persecutione)</note> horrendus;
ab omnibus episcopis in rejiciendis malis servatur
auctoritas legis, canon Ecclesiae, et apostolorum
sancta traditio.</p>
        </div3>
<div3>
          <head>8.</head>
          <p>
 <hi>Athanasii ab exsilio reditus.</hi> --Sed dum Athanasius
<pb n="0664C"/>
post damnationem suam reditum sibi de exsilio
compararet, de Gallia ad Alexandriam post
plurimum tempus advenit <note>( <hi>an.</hi> 338)</note>: quique praeterita
in nihilum ducens, acrius in nequitia praevalebat.
Nam comparatione sequentium, levia sunt
quae ab ipso prima commissa sunt. Etenim per omnem
viam reditus sui Ecclesiam <emph>653</emph> subvertebat,
damnatos episcopos aliquos restaurabat, aliquibus
spem ad episcopatus reditum promittebat, aliquos
ex infidelibus constituebat episcopos, salvis et integris
permanentibus sacerdotibus, per pugnas et
caedes gentilium, nihil respiciens leges, desperationi
tribuens totum. Unde per vim, per caedem,
<pb n="0665A"/>
per bellum, Alexandrinorum basilicas depraedatur.
Constituto jam in ejus locum ex judicio concilii
<note>( <hi>scil. Antiocheni an.</hi> 341)</note> sancto et integro sacerdote
(Gregorio) ut barbarus hostis, et ut pestis sacrilega
adductis gentilium populis Dei templum incendit,
altare comminuit, et clam exiit de civitate, occulteque
profugit.</p>
        </div3>
<div3>
          <head>9.</head>
          <p>
 <hi>Episcopis aliis ab exsilio reversis afficta scelera.
Corpus Domini consecratum. Sacrificium confectum.</hi> --Sed de Paulo Constantinopolitanae civitatis quondam
episcopo post reditum exsilii sui si quis audierit,
perhorrescet. Fuere namque et in Ancyra provinciae
Galatiae, post reditum Marcelli haeretici, domorum
incendia et genera diversa bellorum. Nudi ab ipso ad
forum trahebantur presbyteri, et, quod cum lacrymis
luctuque dicendum, consecratum Domini corpus ad
<pb n="0665B"/>
sacerdotum colla suspensum palam publiceque profanabat,
virginesque sanctissimas Deo Christoque dicatas
publice in foro, media in civitate, concurrentibus
populis, abstractis vestibus, horrenda foeditate
nudabat. Sed in civitate Gaza provinciae Palaestinae
post reditum suum Asclepas altare comminuit, multasque
seditiones effecit. Praeterea Hadrianopoli Lucius
post reditum suum sacrificium a sanctis et integris
sacerdotibus confectum, si fas est dicere, canibus
projiciendum jubebat. Igitur cum haec ita sint, num
quidnam lupis tantis ac talibus oves Christi ad huc
usque credimus, et membra Christi membra fornicatoriae
faciemus? Absit.</p>
        </div3>
<div3>
          <head>10.</head>
          <p>
 <hi>Athanasii facinora. A Julio et Italiae episcopis
<pb n="0665C"/>
suscipitur.</hi> --Nam postea Athanasius peragrans per
diversas partes orbis terrarum, scilicet seducens aliquos
per suam fallaciam adulationemque pestiferam,
decipiens innocentes episcopos qui ejus facinora ignorabant,
vel Aegyptios <emph>654</emph> aliquos ejus actus ignorantes,
scripta a singulis emendicando, ecclesias pacificas
perturbabat, aut ipse sibi novas pro sua voluntate
 fingebat. Nihil tamen hoc valere potuit ad judicium
jamdudum a sanctissimis et inlustribus episcopis
consecratum. Non enim commendatio eorum, qui
nec in concilio judices fuerunt, nec concilii judicium
habuerunt aliquando, nec praesentes cum supradictus
Athanasius audiretur, fuisse noscuntur, aut valere
illi potuit, aut prodesse. Denique cum sibi haec in
<pb n="0666A"/>
cassum provenisse cognosceret, ad Julium Romam
perrexit, sed et ad Italiae quosdam ipsius partis episcopos:
quos seducens per epistolarum falsitatem,
ab eisdem perfacile in communione receptus est.
Deinde coepere illi non tam pro ipso, quam pro suis
actibus laborare: quod illi pertemere credendo communicaverant.
Etenim si fuerant illae litterae aliquorum,
non tamen eorum qui aut judices fuerant, aut
in concilio assederant. Quae quidem etiam si essent
aliquorum, temere illi fidem, pro se dicentes,
habere numquam deberent. Sed et judices, qui illum
sententiaverunt, credere noluerunt.</p>
        </div3>
<div3>
          <head>11.</head>
          <p>
 <hi>Ab Arianis depositi qui se defendant.</hi> --Ideo
quia et alii quique in praetorium pro suis facinoribus
detecti sunt, nunc cum Marcello et Athanasio
conjuncti sunt; decimus autem Asclepas ante decem
<pb n="0666B"/>
et septem annos episcopatus honore discinctus est
<note>( <hi>an.</hi> 330)</note>; deinde Paulum et Lucium, et quotquot
talibus conjuncti sunt: circumeuntes simul exteras
regiones, persuadebant judicibus non esse credendum
illis, qui in eos digne sententiam protulerunt; ut hoc
genere commercii sibi quemdam ad episcopatus reditum
procurarent. Nec in ipsis locis, in quibus peccaverant,
nec in proximis, vel ubi accusatores habebant,
se defendebant; sed juxta peregrinos, et longe a regionibus
suis positos ignorantes gestorum fidem, justam
sententiam conabantur perfringere, ad illos referentes
actus suos, qui illos per omnia nesciebant. <emph>655</emph> 
Astute hoc faciunt. Scientes enim de judicibus, de
accusatoribus, de testibus multos decessisse, post
<pb n="0666C"/>
tot tantasque sententias, putaverunt aliud restaurare
judicium, volentes apud nos causam dicere, qui neque
illos excusavimus, neque judicavimus, Qui enim judicaverunt,
jam ad Dominum perrexere.</p>
        </div3>
<div3>
          <head>12.</head>
          <p>
 <hi>Insimulantur quasi Orientales Occidentalibus
subjiciant.</hi> --Voluerunt autem etiam Orientalibus
episcopis et veniunt pro judicibus defensores, pro
defensoribus rei, eo tempore cum eorum defensio
non valebat: maxime cum tunc defendi minime potuerunt,
quando illos accusatores sui faciem ad faciem
arguebant. Novam legem introducere putaverunt,
ut Orientales episcopi ab Occidentalibus judicarentur.
Et volebant Ecclesiae judicium per eos
posse constare, qui non tam illorum miserebantur,
<pb n="0667A"/>
quam actibus suis. Hoc itaque nefas quoniam
numquam recepit ecclesiastica disciplina; quaesumus,
dilectissimi Fratres, ut sceleratam perniciem conatusque
mortiferos perditorum nobiscum etiam ipsi damnetis.</p>
        </div3>
<div3>
          <head>13.</head>
          <p>
 <hi>Quasi consentientes cum iis quos damnaverant.</hi> 
--Etenim cum adhuc esset episcopus Athanasius,
Asclepam depositum sua sententia ipse damnavit.
Sed et Marcellus similiter numquam communicavit.
Paulus vero Athanasii expositioni interfuit, manuque
propria sententiam scribens, cum caeteris eum etiam
ipse damnavit. Et quamdiu quisque eorum episcopus
fuit, sua judicia confirmavit. Sed cum diversis ex
causis diversisque temporibus singuli eorum digne
de Ecclesia suis pro meritis pellerentur, majorem
<pb n="0667B"/>
concordiam una conspiratione fecerunt; donantes
sibi quisque delicta, quae cum episcopi essent, pro
auctoritate divina damnarunt.</p>
        </div3>
<div3>
          <head>14.</head>
          <p>
 <hi>Sardicensis concilii initia.</hi> --Namque quoniam
Athanasius in Italiam et Galliam pergens sibi judicium
comparavit; post mortem aliquorum accusatorum,
testium, judicumque, et credidit posse se denuo
tempore audiri, quod ejus flagitia vetustas temporis
obscuraret. Cui consensum commodantes non recte,
Julius urbis Romae episcopus, Maximus <note>(Maximinus
Trevir.)</note> et Ossius, caeterique complures ipsorum,
concilium apud Serdicam fieri ex imperatoris benignitate <emph>656</emph> 
 sumpserunt. Occurrimus ad Serdicam litteris
imperatoris conventi. Quo cum venissemus, didicimus
in media ecclesia Athanasium, Marcellum, omnes
sceleratos concilii sententia pulsos, et merito
<pb n="0667C"/>
singulos pro suis facinoribus praedamnatos, cum Ossio
et Protogene sedere simul et disputare, et quod
est deterius, divina mysteria celebrare. Nec confundebatur
Protogenes Serdices episcopus communicare
Marcello haeretico, cujus et sectam et reprobum sensum,
in concilio quater sententiis episcoporum
subscribens, propria voce ipse damnaverat. Unde
manifestum est, quia sese ipse sua sententia condemnavit,
cum se illi communicando participem fecit.</p>
        </div3>
<div3>
          <head>15.</head>
          <p>
 <hi>Orientalium conatus ut Athanasium et alios a
synodo ejiciant.</hi> --Verum nos tenentes ecclesiasticae
regulae disciplinam, et volentes miseros in aliquantulum
 vivere, mandavimus illis, qui cum Protogene
<pb n="0668A"/>
et Ossio fuerunt, ut de suo coetu damnatos excluderent,
neque peccatoribus communicarent: deinde
una nobiscum audirent ea, quae a patribus nostris
contra ipsos in praeteritum fuerant judicata (nam
liber Marcelli non exspectabat accusationem, per se
enim aperte haereticus noscebatur): et ne falsis suggestionibus
crederent, non eorum quisquam pravissimam
mentem propter locum episcopatus obscurant.
At illi contra haec resistebant: qua ratione,
nescimus. Nec se voluerunt ab ipsorum communione
secernere, confirmantes Marcelli haeretici sectam: et
facinora Athanasii caeterorumque scelera fidei ecclesiasticae
pacique praeponebant.</p>
        </div3>
<div3>
          <head>16.</head>
          <p>
 His itaque cognitis, nos octoginta episcopi,
qui propter pacem confirmandam Ecclesiae ex diversis
<pb n="0668B"/>
longinquisque provinciis cum ingenti exitu et
labore ad Serdicam veneramus, videntes haec non
sine lacrymis ferebamus. Leve enim non erat, quod a
se eos dimittere omnino negabant, quos patres nostri
merito suis pro criminibus ante damnarunt. His itaque
communicare nefas duximus, neque cum profanis
voluimus sancta Domini sacramenta miscere,
servantes et tenentes regulam ecclesiasticae disciplinae.
Nam ut supradictos Ossium a se Protogenemque
non dimitterent, conscientia forte mala, <emph>657</emph> 
quam sibi eorum unusquisque debebat nudari aliquo,
quam ad palam fieri magnopere pertimescebant: nec
sic in eos audebat eorum aliquis sententiam dicere,
ne et se ipse damnaret, quod illis contra interdictum
communicassent, quibus communicare nullo genere
<pb n="0668C"/>
oporteret.</p>
        </div3>
<div3>
          <head>17.</head>
          <p>
 Verum nos iterum illos atque iterum rogabamus,
ne firma solidaque concuterent, ne subverterent
legem, nec jura divina turbarent, ne cuncta
confunderent, atque traditionem Ecclesiae ne quidem
modica pace <note>( <hi>f.</hi> parte)</note> frustrarent: sed nec novam
sectam inducerent, aut Orientalibus episcopis conciliisque
sanctissimis de Occidente venientes aliqua in
parte praeponerent. At illi contra despicientes haec,
nobis minabantur, et se Athanasium et caeteros sceleratos
vindicaturos pollicebantur. Quasi vero aliud
facere aut dicere possent, qui sceleratos omnes ac
perditos in suum consortium receperunt. Praeterea
ingente hoc tumore proponunt, audacia potius ac temeritate,
<pb n="0669A"/>
quam legitima ratione possessi. Videntes
enim quod ii, qui damnatos recipiunt, in offensam
crimenque incurrunt ut violatores coelestium legum;
tali auctoritate judicium constituere conabantur, ut
sese judices judicum dicere vellent, atque eorum,
qui jam cum Deo sunt, si fas est, sententiam refricare.
Nos vero rogabamus illos per plurimos dies, ut
a se damnatos abjicerent, et se Ecclesiae sanctae conjungerent,
atque patribus vera dicentibus consensum
accommodarent. Sed illi se hoc facturos omnino negabant.</p>
        </div3>
<div3>
          <head>18.</head>
          <p>
 <hi>Delegatos ex utraque parte Mareotam mittendos
proponunt.</hi> --Altercantibus igitur nobis, emerserunt
quinque episcopi ex partibus nostris, qui superstites
de sexto numero eorum, qui ad Mareotam directi
<pb n="0669B"/>
fuerant, remanserant, et talem illis optionem proponunt:
mittendos esse ex utroque concilio episcopos
aliquos ad loca, in quibus Athanasius scelera flagitiaque
commisit, ut sub testificatione Dei cuncta fideliter
scriberent; et si falsa inventa fuerint quae concilio
nuntiavimus, ipsi damnemur, nec imperatoribus,
nec concilio, nec cuiquam episcopo conqueramur;
quod si verum constiterit quod ante diximus, ad numerum
nostrum ex vobis quos delegistis, id est, qui
Athanasio post damnationem communicaverunt, sed
et eos qui Athanasio et Marcello fautores defensoresque
sunt, exponamus, nec imperatoribus, nec concilio, <emph>658</emph> 
 nec cuiquam episcopo aliqui vestrum conquerantur.
Hanc optionem a nostris propositam Ossius
et Protogenes omnesque eorum socii suscipere
<pb n="0669C"/>
timuerunt.</p>
        </div3>
<div3>
          <head>19.</head>
          <p>
 <hi>Sardicae congregatos infamant.</hi> --Immensa
autem confluxerat ad Serdicam multitudo sceleratorum
omnium ac perditorum, adventatium de Constantinopoli,
de Alexandria: qui rei homicidiorum,
rei sanguinis, rei caedis, rei latrociniorum, rei praedarum,
rei spoliorum, nefandorumque omnium sacrilegiorum
et criminum rei; qui altaria confregerunt,
ecclesias incenderunt, domosque privatorum compilaverunt;
profanatores mysteriorum Dei, proditoresque
sacramentorum Christi; qui impiam sceleratamque
haereticorum doctrinam contra Ecclesiae fidem
asserentes, sapientissimos presbyteros Dei, diacones,
sacerdotes atrociter demactaverunt: et eos omnes
secum collectos in suo conventiculo habuerunt Ossius
<pb n="0669D"/>
et Protogenes; eosque honorantes, nos omnes
diacones et sacerdotes Dei despiciebant, quia nec ipsi
<pb n="0670A"/>
volebamus talibus aliquando conjungi: iique vulgo,
omnibusque gentibus <note>( <hi>f.</hi> hominibusque gentilibus)</note>,
id quod inter nos fuerat referebant, pro veris falsa
fingentes; nec discordiam inter nos ex causa Dei ortam,
sed ex humana praesumptione narrabant. Divinis
humana miscentes, et ecclesiasticis rebus privatas
adjungentes, civitatis nobis concentum seditionemque
conflarunt, dicentes nos gravem schismate
civitati importasse injuriam, nisi illis, quod nefas
erat, communicaremus: et haec frequenter acclamabant.
Nos enim omnino illis communicare noluimus,
nisi eos quos damnavimus projecissent, et dignum
honorem Concilio Orientis tribuerent.</p>
        </div3>
<div3>
          <head>20.</head>
          <p>
 <hi>Quos scelestos praedicant, communione donatos
esse conqueruntur.</hi> --Quae vero ipsi egerint, vel
<pb n="0670B"/>
quale concilium habuerint, hinc addiscere poteritis.
Nam Protogenes, sicut supra diximus, apud acta
anathematizans Marcellum et Paulum, postea eos in
communionem suscepit. Dionysium vero ab Elica
provinciae Achaiae, quem ipsi exposuerunt, in concilio
habuerunt. Simul secum, et exponentes et expositi,
judices et rei, communicantes mysteria divina
pertractant. Bassum autem de Diocletiana civitate
in flagitiis sceleribusque detectum, et merito de Syria
deportatum, ordinaverunt episcopum: quique
apud ipsos sceleratius vivens detectus, et ab ipsis
damnatus, cum ipsis hodie videtur esse conjunctus.
Et quia io Thessalonicensis Protogeni <emph>659</emph> frequenter
probra multa criminaque objecit, quod diceret
illum concubinas et habuisse et habere, cui communicare
<pb n="0670C"/>
numquam voluit, nunc vero in amicitiam receptus,
quasi pejorum consortio expurgatus, apud ipsos habetur
ut justus. Asclepas autem, cum ad Constantinopolim
civitatem propter Paulum venisset, post immanitatem
rerum atrocitatemque, commisit quae media
in ecclesia Constantinopolitana gesta sunt, post
mille homicidia, quae altaria ipsa humano sanguine
coinquinaverunt, post interfectiones fratrum exstinctionesque
gentilium, hodieque cum Paulo, cujus
causa haec gesta sunt, communicare non cessat: sed
et illi, qui per Asclepam Paulo communicant, accipientes
ab eodem scripta atque ad illum mittentes.
Ex hac igitur coagulatione, atque ex perditorum congregatione,
quale potuerit celebrari concilium, in quo
flagitia sua non tam puniebant, quam agnoscebant?</p>
        </div3>
<div3>
          <head>21.</head>
          <p>
 <hi>His admisceri detrectant.</hi> --Non enim secundum
 nos, qui ecclesiis sanctissimis praesidemus,
<pb n="0671A"/>
populisque rectores sumus, donantes et dimittentes,
quae ab ipsis nec dimitti umquam possunt nec donari:
quique etiam Marcello et Athanasio caeterisque
sceleratis flagitia blasphemias, quae nefas fuerat dimittere,
condonarunt: cum scriptum sit, <hi>Si peccaverit
homo in hominem, orabunt pro eo ad Dominum; si
autem in Deum peccaverit homo, quis orabit pro eo <note>(I Reg. II, 25)</note>
          </hi>?
 <hi>Nos autem talem consuetudinem non
habemus, nec Ecclesia Dei <note>(I Cor. XI, 16)</note>
          </hi>. Sed nec
haec docere aliquos patimur, nec novas traditiones
inducere: ne proditores fidei traditoresque Scripturarum
divinarum, quod nefas est, dicamur, ne a Domino
et ab hominibus condemnemur.</p>
        </div3>
<div3>
          <head>22.</head>
          <p>
 <hi>Schismatis invidiam in Occidentales rejiciunt.</hi> --Verum illi supradicti etiam haec adversus nos machinabantur.
<pb n="0671B"/>
Et quoniam sciebant, nos non posse sibi
scelestorum beneficio communicare; ex scriptis
nos Imperatorum terrere putabant, ut invitos ad
suam communionem traherent: et spectabant
dividi totius mundi profundam Ecclesiae aeternamque
pacem propter Athanasium et Marcellum, propter
quos nomen Domini blasphematur in gentibus, quos
oportebat, si in se aliquid timoris Dei habuissent, ne
turbo iste qui per ipsos natus est permaneret, a sua
pravissima praesumptione vel sero discedere, ne ipsorum
causa contra sese scinderetur Ecclesia: aut
si in iis, qui pro ipsis certant, metus Dei esset,
etiamsi nihil esse damnabile apud ipsos inveniretur, <emph>660</emph> 
 tamen et quod propter ipsos unitas Ecclesiae
scinditur, et propter insanam rabiem cupiditatemque
<pb n="0671C"/>
honorum pax profunda subvertitur, exsecrari eos ac
perhorrere deberent.</p>
        </div3>
<div3>
          <head>23.</head>
          <p>
 <hi>Ecclesiae negant olim depositos restituendi potestatem.</hi> 
--Cum ita res currere videremus, ad suam
patriam regredi nostrum unusquique decrevit: placuitque
nobis de Serdica scribere, et ea quae
gesta sunt nuntiare, nostramque sententiam declarare.
Nos enim Athanasium et Marcellum, qui in
Dominum impie blasphemantes scelerati vixerunt,
expositos olim atque damnatos non possumus iterum
in episcopatus honorem suscipere: quique crucifigentes
verum <note>( <hi>f.</hi> iterum)</note> filium Dei, atque illum denuo
publicantes, acerbis ictibus confixerunt <note>(Hebr. VI,
6)</note>. Alter enim ipsorum, blasphemando in filium Dei
atque in ejus regnum, aeterna morte mortuus est semel.
<pb n="0671D"/>
Alter in corpus Domini ( <hi>adde,</hi> et) mysteria ejus
prophano more atrociter peccans, caeteraque flagitia
immaniter gerens, episcoporum sententia ejectus est
atque damnatus. Quamobrem quoniam a parentum
<pb n="0672A"/>
traditione discedere non possumus, quia nec talem
auctoritatem sumpsit Ecclesia, nec talem potestatem
a Deo accepit; supradictos ad honorem dignitatemque
Ecclesiae nec ipsi suscipimus, et suscipientes digne
damnamus. Sed nec alios, qui aut olim aut
postea merito damnati sunt, in Ecclesia recipimus,
adhaerentes legibus Dei traditionibusque paternis atque
ecclesiasticis disciplinis, credentes prophetae dicenti: <hi>Noli transgredi terminos aeternos, quos posuerunt patres tui 
 <note>(Prov. XXII, 28)</note>
          </hi>. Quare nos numquam
fixa solidaque concutimus: sed magis ea quae sunt a
parentibus constituta servamus.</p>
        </div3>
<div3>
          <head>24.</head>
          <p>
 <hi>Quibus negandam censeant communionem.</hi> --Post multa igitur, dilectissimi fratres, haec vobis ex
aperto mandamus, ne quis vestrum ab aliquo circumventus
<pb n="0672B"/>
aliquando communicet, id est, Ossio, Protogeni,
Athanasio, Marcello, Asclepae, Paulo, Julio;
sed nec cuiquam damnatorum de Ecclesia sancta rejectis,
neque sociis ipsorum, qui illis sive per se sive
per scripta communicant. Quare nec vos ad illos
scribere umquam debetis, nec ab ipsis scripta suscipere.
Jam quod superest, oramus vos, dilectissimi
Fratres, ut unitati Ecclesiae consulatis et paci perpetuae;
sanctos episcopos eligatis, in quibus et fides
integra et sancta sit vita; abhorrentes eos, qui pro
criminibus suis ab episcopatus honore discincti sunt,
voluntque iterum recipere locum, quem digne pro
suis <emph>661</emph> facinoribus amiserunt: magisque hos exsecramini,
quos post facinus videtis pejora committere.
Nec Dominum audiunt dicentem: <hi>Peccasti, quiesce</hi> 
<pb n="0672C"/> <note>(Eccli. XXI, 1)</note>.
Inhibere nesciunt enim, et fortiores
de sceleribus efficiuntur: et quanto plus in gurgitem
vitiorum mergunt, tanto plus orbem subvertunt.
Seditionibus vacantes, bella persecutionesque
acerrimas sanctis Ecclesiis ingerunt, et tyrannico
more populos Domini in suum dominium captivare
contendunt.</p>
        </div3>
<div3>
          <head>25.</head>
          <p>
 <hi>Perperam tantam synodum coactam volunt.</hi> --Namque ex his rebus pessimos eorum conatus agnoscite,
quando talem mundo tempestatis procellam induxerunt,
ut Orientem prope totum Occidentemque
turbarent; ut relinquentes singuli ecclesiasticas curas,
populosque Dei deserentes, atque ipsam Evangelii
doctrinam postponentes, de longinquo adveniremus
senes aetate graves, corpore debiles, aegritudine
<pb n="0672D"/>
infirmi (trahebamurque per diversa, nostrosque
aegrotantes in itineribus deserebamus propter perpaucos
scelestos olim digne damnatos, primatus
Ecclesiae contra fas appetentes): geratque curam
<pb n="0673A"/>
de nobis imperium, atque religiosi imperatores, tribuni,
et duces dirissima republica de episcoporum
vita statuque exercerentur. Sed nec populi silent.
Omnis etenim fraternitas omnibus in provinciis suspensa
ac sollicita exspectat in quem finem haec malorum
procella succedat: cursusque ipse publicus
attritus ad nihilum deducitur. Et quid pluribus? Ortus
occasusque mundi propter unum vel duos paucosque
sceleratos impie sentientes et turpiter viventes
funditus vertitur, et dura saevaque tempestate
turbatur, in quibus nulla religionis semina resederunt:
quae si habuissent, imitarentur prophetam dicentem: <hi>Tollite, et mittite me in mare, et tranquillabit
mare a vobis, quando haec tempestas propter me facta
est 
 <note>(Jonae I, 12)</note>
          </hi>. Sed ideo haec non imitantur, quia
<pb n="0673B"/>
nec justos sequuntur: ita autem sceleratorum omnium
duces quaerunt Ecclesiae principatum, quasi
aliquod tyrannidis regnum.</p>
        </div3>
<div3>
          <head>26.</head>
          <p>
 <hi>Judicia synodorum non retractanda.</hi> --Nec hoc
propter bonum quoque justitiae inquirunt. Non enim
Ecclesiis consulunt, qui leges juraque divina, (et)
caeterorum decreta dissolvere perconantur. Propterea
hanc novitatem moliebantur inducere, quam horret
vetus consuetudo Ecclesiae, ut in concilio Orientales
episcopi quidquid forte statuissent, ab episcopis
Occidentalibus refricaretur; similiter quidquid
Occidentalium <emph>662</emph> partium episcopi, ab Orientalibus
solveretur. Sed hoc ex illo suo pravissimo sensu
tractabant. Verum omnium conciliorum juste legitimeque
actorum decreta firmanda, majorum nostrorum
<pb n="0673C"/>
gesta consignant. Nam in urbe Roma sub
Novato et Sabellio et Valentino haereticis factum
concilium, ab Orientalibus confirmatum est: et
iterum in Oriente sub Paulo Samosatis quod
statutum est, ab omnibus est signatum. Ob quam
rem hortamur vos, dilectissimi Fratres, considerantes
ordinem ecclesiasticae disciplinae, et paci totius
orbis consulentes, corripiatis eos qui sceleratis communicant,
et malos de ecclesiis radicitus amputetis:
ut tempestate ruente ipsorum causa, innatans Christus
Dominus omnibus imperet ventis procellisque
maritimis discedere, et tribuat Ecclesiae sanctae pacem
perpetuam et quietam.</p>
        </div3>
<div3>
          <head>27.</head>
          <p>
 <hi>Praecipuos ex Occidentalibus damnant: cur.</hi> --Nos vero nulli injuriam facimus, sed legis praecepta
<pb n="0673D"/>
servamus. Nam injuriati graviter et male tractati sumus
<pb n="0674A"/>
ab iis, qui volebant Ecclesiae catholicae regulam
sua pravitate turbare. Sed ante oculos habentes timorem
Dei, judicium Christi verum et justum considerantes,
nullius personam accepimus, neque alicui
pepercimus, quo minus ecclesiasticam disciplinam
servaremus. Unde Julium urbis Romae, Ossium,
et Protogenem, et Gaudentium, et Maximinum a Triveris
damnavit omne concilium secundum antiquissimam
legem, ut auctores communionis Marcelli et
Athanasii caeterorumque sceleratorum, quique etiam
homicidiis Pauli Constantinopolitani et cruentis actibus
ejus communicaverunt. Protogenem namque esse
anathematizatum una cum Marcello, subscribendo
frequenter sententiae in ipsum vel in ejus librum inlatae;
quique etiam in Paulum Constantinopolitanum
<pb n="0674B"/>
sententiam dederunt, et illi postea communicaverunt.
Gaudentium autem, ut immemorem decessoris
sui Cyriaci subscribentis sententiis in sceleratos digne
inlatis, commixtumque criminibus Pauli, quem
etiam impudenter defendebat. Julium vero urbis Romae,
ut principem et ducem malorum, qui primus
januam communionis sceleratis atque damnatis aperuit,
caeterisque aditum fecit ad solvenda jura divina:
defendebatque Athanasium praesumenter atque
audacter, hominem cujus nec testes noverat, nec
accusatores. Sed Ossium propter supradictam causam,
et <emph>663</emph> propter beatissimae memoriae Marcum,
cui graves semper injurias inrogavit: sed et quod
malos omnes pro criminibus suis digne damnatos totis
viribus defendebat, et quod convixerit in Oriente
<pb n="0674C"/>
cum sceleratis ac perditis. Turpiter namque Paulino
quondam episcopo Daciae individuus amicus fuit, homini
qui primo de maleficiis fuerit accusatus et de
Ecclesia pulsus, usque in hodiernum diem in apostasia
permanens cum concubinis publice et meretricibus
fornicetur, cujus maleficiorum libros Macedonius
episcopus atque confessor a Mopso combussit.
Sed et Eustasio et Quimatio adhaerebat
pessime et carus fuit, de quorum vitae infamia
turpi dicendum nihil est: exitus enim illorum
eos omnibus declaravit. His itaque ac talibus junctus
ab initio Ossius, sceleratis semper favens, contra
Ecclesiam veniebat, et inimicis Dei semper ferebat
auxilium. Maximinum vero a Triveris, propter quod
collegas nostros episcopos, quos ad Gallias miseramus,
<pb n="0674D"/>
noluerit suscipere, et quoniam Paulo Constantinop.
<pb n="0675A"/>
nefario homini ac perdito primus ipse communicavit,
et quod ipse tantae cladis causa fuit, ut
Paulus ad Constantinopolim civitatem revocaretur,
propter quod homicidia multa facta sunt. Causa igitur
homicidiorum tantorum ipse fuit, qui Paulum
clim damnatum ad Constantinopolim revocavit.</p>
        </div3>
<div3>
          <head>28.</head>
          <p>
 Propter has igitur causas justum duxit concilium,
ut Julium urbis Romae, et Ossium, caeterosque
supra memoratos discingeret atque damnaret. Quae
cum ita sint, custodire vos ab ipsis et abstinere debetis,
dilectissimi Fratres, nec eos aliquando ad communionem
vestram admittere: sed nec ipsorum litteras
accipere, nec ad illos litteras dominicas dare.
Et quoniam catholicam et apostolicam fidem voluerunt
infringere ii qui cum Ossio erant, inducentesque
<pb n="0675B"/>
novam sectam indeo croniti Marcelli mixta Sabellio
et Paulo, inde artem; necessario ordinavimus
catholicae Ecclesiae fidem, quam negaverunt supradicti
qui cum Ossio sunt, et Marcello haeretici <note>( <hi>f.</hi> 
Marcelli haeresim)</note> induxerunt. Consequens est, ut
acceptis litteris nostris singuli consensum huic sententiae
commodantes, decreta nostra propria subscriptione
signetis. Est autem fides nostra talis <note>(Vid.
lib. de Synodis n. 34)</note>.</p>
        </div3>
<div3>
          <head>29.</head>
          <p>
 Credimus in unum Deum patrem <emph>664</emph> omnipotentem,
institutorem et creatorem omnium,
ex quo omnis creatura (paternitas) in coelo et in terra
nominatur. Et in unigenitum filium ejus Dominum
nostrum Jesum Christum, qui ante aevum (omnia
saecula) ex Patre generatus est, ex Deo Deus, ex luce
<pb n="0675C"/>
lux, per quem facta sunt omnia quae in coelis et
quae in terra, visibilia et invisibilia, sermo qui sit (qui
est verbum), et sapientia, et virtus, et vita, et lux
vera, qui in novissimis temporibus propter nos induerit
hominem (incarnatus est), et natus sit de
sancta Virgine Maria, et crucifixus, et mortuus, et
sepultus sit: tertia die resurrexit a mortuis, et assumptus
in coelum, sedet in dextera Patris, venturus
in fine mundi judicare vivos et mortuos, et reddere
unicuique secundum opera sua; cujus regnum incessabile
permanet in aeterna saecula. Est enim sedens
in dextera Patris, non solum in isto saeculo, sed et
in futuro. Credimus in Spiritum sanctum, hoc est,
in paracletum, quem mittens (promittens) Apostolis
post assumptionem suam in coelum, misit docens
<pb n="0675D"/>
illos et instruens (docere illos et instruere) de omnibus,
<pb n="0676A"/>
per quem sanctificantur animae in ipsum fideliter
credentes. [ Credimus et in sanctam Ecclesiam,
in remissionem peccatorum, in carnis resurrectionem,
in vitam aeternam.] Illos vero qui dicunt,
Ex id quod non fuit filius Dei (ex non exstantibus
esse Filium Dei), aut ex alia substantia, et non ex
Deo; aut qui dicunt, fuisse aliquando tempus vel saeculum
quando non fuit filius, haereticos damnat
sancta et catholica Ecclesia. Similiter et illos, qui
dicunt tres esse deos; aut Christum non esse Deum;
aut ante <note>( <hi>leg.</hi> saecula non fuisse)</note> ea unum non fuisse
Christum, neque filium Dei; aut ipsum (eum ipsum
esse) Patrem et Filium et Spiritum sanctum; aut
non natum filium; aut non sententia (consilio) neque
voluntate Deum patrem genuisse filium: hos
<pb n="0676B"/>
omnes anathematizat et exsecratur sancta et catholica
Ecclesia. Opto vos in Domino bene valere. Stephanus
Episcopus Antiochiae provinciae Syriae <note>( <hi>al.</hi> 
Sprecilae)</note> Coeles opto vos in Domino bene velere.
Olimpius episcopus Doliceus opto vos in Domino bene
valere. Gerontius episcopus Lamphaniae. Menophantus
episcopus ab Epheso opto vos in Domino
bene valere. Paulus episcopus opto vos in Domino
bene valere. <emph>665</emph> Eulalius episcopus ab Amantias
opto vos in Domino bene valere. Macedonius episcopus
ab Amarquetias (a Mopsvestia) opto vos in Domino
bene valere. Thelaphius episcopus a Calcedonia opto
vos in Domino bene valere. Acacius episcopus a Caesarea
opto vos in Domino bene valere. Theodorus episcopus
ab Heraclea opto vos in Domino bene valere.
<pb n="0676C"/>
Quintianus episcopus a Taxe opto vos in Domino
bene valere. Marcus episcopus ab Aretiis (Arethusa)
opto vos in Domino bene valere. Cyrotus episcopus a
Roeo opto vos in Domino bene valere. Eugeus episcopus
a Lisicia opto vos in Domino bene valere. Antonius
episcopus a Zeumate opto vos in Domino bene
valere. Antonius episcopus a Docimo opto vos in
Domino bene valere. Dion episcopus a Caesarea
opto vos in Domino bene valere. Vitalis episcopus
a Tyro opto vos in Domino bene valere. Eudoxius
episcopus a Germanicia opto vos in Domino
bene valere. Dionysius episcopus ab Alexandria
provinciae opto vos in Domino bene valere.
Macedonius episcopus a Virito opto vos in Domino
bene valere. Eusebius episcopus a Dorlani opto
<pb n="0676D"/>
vos in Domino bene valere. Basilius episcopus ab
<pb n="0677A"/>
 Anquira opto vos in Domino bene valere. Proheresius
episcopus a Sinopa opto vos in Domino bene
valere. Eustacius episcopus ab Epiphania opto vos in
Domino bene valere. Pancratius episcopus a Pernaso
opto vos in Domino bene valere. Eusebius
episcopus a Pergamo opto vos in Domino bene
valere. Sabinianus episcopus a Cathimera opto vos <emph>666</emph> 
 in Domino bene valere. Bitinicus episcopus a
Zelon opto vos in Domino bene valere. Dominius
episcopus a Palladiano opto vos in Domino bene valere.
Pison episcopus a Troada opto vos in Domino
bene valere. Cartherius episcopus ab Aspona opto
vos in Domino bene valere. Filetus episcopus a Juliopoli
opto vos in Domino bene valere. Quirius
episcopus a Mareota opto vos in Domino bene valere.
Filetus episcopus a Cratia opto vos in Domino bene
<pb n="0677B"/>
valere. Thimasarcus episcopus opto vos in Domino
bene valere. Eusebius episcopus a Mignenia <note>( <hi>f.</hi> Magnienia)</note>
opto vos in Domino bene valere. Quirius
episcopus a Philadelphia opto vos in Domino bene
valere. Pison episcopus a Vanis opto vos in Domino
bene valere. Timotheus episcopus opto vos in
Domino bene valere. Euthemon episcopus a Thaneos
opto vos in Domino bene valere. Callenicus
episcopus a Pelosio opto vos in Domino bene valere.
Eusebius episcopus a Pergamo opto vos in Domino
bene valere. Leucadas episcopus ab Ilio opto vos
in Domino bene valere. Noconius episcopus a
Troade opto vos in Domino bene valere. Adamantius
episcopus a Cio opto vos in Domino bene valere. Eddesius
episcopus a Coo opto vos in Domino bene valere.
<pb n="0677C"/>
Theodolus episcopus a Neocaesario opto vos in
Domino bene valere. Sion episcopus opto vos in Domino
bene valere. Theogenes episcopus a Lizia opto vos
in Domino bene valere. <emph>667</emph> Florentius episcopus ab
Ancara opto vos in Domino bene valere. Isaac episcopus
a Lueto opto vos in Domino bene valere. Eudemon
episcopus . . . subscripsi pro ipso, opto vos in Domino
<pb n="0678A"/>
bene valere. Agapius episcopus a Theriaco <note>( <hi>Ms.
Rem.</hi> Therinco)</note> opto vos in Domino bene valere. Bassus
episcopus a Car opto vos in Domino bene valere.
Narcissus episcopus ab Anapoli (Irenopoli, <hi>vel</hi> Neronopoli)
opto vos in Domino bene valere. Embracius
episcopus a Mileto opto vos in Domino bene
valere. Lucius episcopus ab Babtino opto vos in Domino
bene valere. Nonnius episcopus a Laudocia
(Laodicia) opto vos in Domino bene valere. Pantagatus
episcopus a Gallias ( <hi>forte</hi> Gallatia) opto vos in
Domino bene valere. Flaccus episcopus ab Jeropoli
opto vos in Domino bene valere. Sysimius episcopus
a Perge opto vos in Domino bene valere. Diogenes
episcopus opto vos in Domino bene valere.
Cresconius episcopus opto vos in Domino bene valere.
<pb n="0678B"/>
Nestorius episcopus opto vos in Domino bene
valere. Emmonius episcopus opto vos in Domino bene
valere. Eugenius episcopus opto vos in Domino
bene valere. <emph>668</emph> Antonius episcopus a Gusia
opto vos in Domino bene valere. Demofilus episcopus
 a Beroe opto vos in Domino bene valere. Euticius
episcopus a Philippopoli opto vos in Domino
bene valere. Severus episcopus a Cabula opto vos in
Domino bene velere. Timotheus episcopus ab Anchilo
opto vos in Domino bene valere. Valens episcopus
a Mursa, opto vos in Domino bene valere.
Explicit decretum synodi Orientalium apud Serdicam
episcoporum a parte Arianorum, quod miserunt
ad Africam.
</p>
        </div3>
      </div1>

<div1>
        <head>FRAGMENTUM IV ( <hi>Alias</hi> I <hi>partis</hi> ).</head>

<pb n="0678C"/>
<p>
          <emph>INCIPIT EXEMPLUM EPISTOLAE LIBERII EPISCOPI URBIS
ROMAE AD ORIENTALES EPISCOPOS.</emph>
        </p>
<p divs_removed="true">Dilectissimis fratribus et coepiscopis nostris universis
per Orientem constitutis, Liberius urbis Romae
episcopus aeternam salutem.

        </p>
        <div3 moved_from_p="true">
            <head>1.</head>
          <p>
 <hi>Liberius Orientalibus suam communionem impertit,
<pb n="0679A"/>
Athanasio negat.</hi> --Studens paci et concordiae
Ecclesiarum, postea quam litteras Charitatis <emph>669</emph> 
Vestrae de nomine Athanasii et caeterorum factas ad
nomen Julii bonae memoriae episcopi accepi; secutus
traditionem majorum, presbyteros urbis Romae Lucium,
Paulum et Helianum e latere meo ad Alexandriam
ad supradictum Athanasium direxi, ut ad urbem
Romam veniret: ut in praesenti id, quod Ecclesiae
disciplina exstitit, in eum statueretur. Litteras
<pb n="0680A"/>
etiam ad eumdem per supradictos presbyteros
dedi, quibus continebatur, quod si non veniret, sciret
se alienum esse ab Ecclesiae Romanae communione.
Reversi igitur presbyteri nuntiaverunt eum venire
noluisse. Secutus denique litteras Charitatis Vestrae,
quas de nomine supradicti Athanasii ad nos dedistis,
sciatis his litteris, quas ad unanimitatem nostram
 dedi, me cum omnibus vobis et cum universis
episcopis Ecclesiae catholicae pacem habere:
<pb n="0681A"/>
supradictum autem Athanasium alienum esse a communione
mea sive Ecclesiae Romanae, <emph>670</emph> et consortio
litterarum ecclesiasticarum.</p>
        </div3>
<div3>
          <head>2.</head>
          <p>
 <hi>In cassum conficta haec epistola. Cur.</hi> -- « Quid
in his litteris non sanctitatis, quid non ex metu
Dei eveniens est? Sed Potamius et Epictetus, dum
damnare urbis Romae episcopum gaudent, sicut in
Ariminensi synodo continetur, audire haec noluerunt
<note>( <hi>f.</hi> audere haec potuerunt)</note>. Quin etiam Fortunatianus
episcopus epistolam eamdem rursum diversis episcopis
mittens, nihil profecit. Ut autem in negata
Athanasio communione sibi potius essent onerosi,
remque omnem sibi periculi facerent, dummodo
nihil Sardicensi Synodo, qua Athanasius absolutus
et Ariani damnati fuerant, decerperent; litterae ex
<pb n="0681B"/>
Aegypto omni atque ab Alexandria missae admonebant:
quoniam quales ad Julium pridem de reddenda
 exsulanti Athanasio communione erant
scriptae, tales nunc ut de subjectis intelligetur, ad
Liberium datae sunt de tuenda. » 
</p>
        </div3>
      </div1>

<div1>
        <head> <emph>671</emph> FRAGMENTUM V ( <hi>Alias</hi> II <hi>partis</hi> ).</head>
<p>
          <emph>INCIPIT EPISTOLA LEGATORUM MISSA AD CONSTANTIUM
<pb n="0682A"/>
IMPERATOREM A LIBERIO EPISCOPO URBIS ROMAE
PER LUCIFERUM EPISCOPUM ( <hi>circa an</hi> 354).</emph>
        </p>
<p divs_removed="true">Gloriosissimo Constantio Augusto Liberius
Episcopus.

        </p>
        <div3 moved_from_p="true">
            <head>1.</head>
          <p>
 <hi>Liberius concilium expostulat. Contumeliosis sermonibus
a Constantio in vulgus sparsis laceratur.</hi> --Obsecro, tranquillissime imperator, ut mihi benignas
aures clementia tua tribuat, quo possit mansuetudini
tuae mentis meae propositum apparere. De Christiano
enim imperatore et sanctae memoriae Constantini
filio hoc ipsum sine cunctatione mereor impetrare.
Sed in eo me laborare intelligo, quia repetita satisfactione,
placabilem etiam circa reos animum tuum,
in gratiam meam revocare non possum. Sermo
enim pietatis tuae, jamdudum ad populum missus,
<pb n="0682B"/>
me quidem, quem patienter omnia ferre necesse est,
plurimum lacerat: sed animum tuum, qui lenitati
semper vacat, qui numquam, ut scriptum est, in
occasum diei iracundiam servat, retinere circa me
indignationem miraculo mihi est. Ego enim, religiosissime
imperator, tecum veram pacem requiro,
quae non sit verbis composita interna dispositione
fallaciae, sed praeceptis Evangeliorum rationabiliter
confirmata. Non Athanasii tantum negotium, sed
multa alia in medium venerunt, propter quae concilium
fieri mansuetudinem tuam fueram deprecatus:
<pb n="0683A"/>
ut ante omnia, quod specialiter optat mentis tuae
erga Deum sincera devotio, cum fidei causa, in qua
prima nobis spes est ad Deum, diligenter fuisset <emph>672</emph> 
 tractata, ne eorum, qui nostram circa Deum
observantiam mirari debent, possent finiri. Et dignum
fuerat Dei cultore, dignum imperio tuo quod Christi
pietate regitur et augetur, specialiter hoc ipsum pro
reverentia sanctae religionis, cui prudenter intentus
es, clementiam tuam nobis ad haec impetranda praestare.</p>
        </div3>
<div3>
          <head>2.</head>
          <p>
 <hi>Litteras Orientalium suppressisse falso accusatur.
Cur eis fidemnon habuerit.</hi> --Sed multi Ecclesiae
membra lacerare festinant, qui confinxerunt me
litteras suppressisse, ne crimina ejus, quem dicebantur
condemnasse, apud omnes paterent. Quas
<pb n="0683B"/>
illas litteras? Episcoporum Orientalium, et Aegyptiorum;
quibus in omnibus eadem in Athanasium
crimina continebantur? At satis omnibus clarum est,
nec quisquam negat, nos Orientalium litteras intimasse,
legisse Ecclesiae, legisse concilio, atque haec
etiam Orientalibus, respondisse; qui fidem et sententiam
non commodavimus nostram, quod eodem
tempore octoginta episcoporum Aegyptiorum de
Athanasio sententia repugnabat, quam similiter recitavimus
atque insinuavimus episcopis Italis. Unde
contra divinam legem visum est etiam, cum episcoporum
numerus pro Athanasio major exsisteret, in
parte aliqua commodare consensum. Haec scripta, si
Deo fidem debet Eusebius qui missus fuerat,
festinans ad Africam nobis reliquit: quae tamen
<pb n="0683C"/>
postea omnia scripta, ne ad impetrandum forte concilium
deessent, Vincentius qui cum caeteris missus
fuerat Arelatum pertulit.</p>
        </div3>
<div3>
          <head>3.</head>
          <p>
 <hi>Criminibus sibi a Constantio confictis se purgat.</hi> 
--Videt igitur prudentia tua, nihil in animum meum
introisse, quod Deo servientibus non dignum fuerat
<pb n="0684A"/>
cogitare. Testis antem mihi est Deus, testis est tota
cum suis membris Ecclesia, me fide et metu in Deum
meum cuncta mundana ita, ut evangelica et apostolica
ratio praecipit, calcare atque calcasse. Non furore
temerario, sed constituto atque observato jure divino,
atque in alio ministerio ecclesiastico vivens, nihil
per <emph>673</emph> jactantiam, nihil per gloriae cupiditatem,
quod ad legem pertinebat implevi: et ad istud officium,
testis est mihi Deus meus, invitus accessi; in
quo cupio quidem sine offensa Dei, quamdiu in
saeculo fuero, permanere. Et numquam mea statuta,
sed apostolica, ut essent semper firmata et custodita,
perfeci. Secutus morem ordinemque majorum, nihil
addi episcopatui urbis Romae, nihil minui passus
sum: et illam fidem servans, quae per successionem
<pb n="0684B"/>
tantorum episcoporum cucurrit, ex quibus plures
martyres exstiterunt, illibatam custodiri semper
exopto.</p>
        </div3>
<div3>
          <head>4.</head>
          <p>
 <hi>Cum Orientalibus cur communicare nequeat.</hi> --Denique jam me aperire causam pietati tuae sollicitudo
ecclesiastica atque ipsa devotio persuadet. Significant
Orientales, paci nostrae velle conjungi. Quae
est pax, clementissime imperator, cum sint ex partibus
ipsis quatuor episcopi Demophilus, Macedonius,
Eudoxius, Martyrius, qui ante annos octo,
cum apud Mediolanum Arii sententiam haereticam
noluissent damnare, de concilio animis iratis
exierunt? Horum si fas est sententiis, quale sit, aut
quid periculi habeat, commodare consensum, aequitas
et clementia tua poterit aestimare. Non est novum,
<pb n="0684C"/>
quod nunc subtiliter et sub occasione nominis
Athanasii attentatur. Manent litterae Alexandri episcopi
olim ad Sylvestrum sanctae memoriae destinatae,
quibus significavit ante ordinationem Athanasii,
 undecim tam presbyteros quam etiam diacones,
quod Arii haeresim sequerentur, se ecclesia ejecisse,
<pb n="0685A"/>
ex quibus nunc quidam extra Ecclesiam catholicam
foris positi dicuntur sibi conciliabula invenisse,
quibus asseveratur etiam Georgius in Alexandria
per litteras communicare. Quae ergo pax potest esse,
tranquillissime imperator, si exhibitis episcopi,
ut nunc per Italiam factum est, cogantur talium
sententiis obedire?</p>
        </div3>
<div3>
          <head>5.</head>
          <p>
 Accipe aliud, quia tranquillitas tua <emph>674</emph> patienter
admittit. Manent legatorum litterae, qui
ad clementiam tuam fuerant destinati, quae nuper
venerunt: quibus significant, propter turbationem
quidem omnium ecclesarium se quidem ante succumbere
sententiis Orientalium voluisse, proposuisse
tamen conditionem, ut si iidem Arii haeresim condemnassent,
hoc genere inclinati eorum sententiis
<pb n="0685B"/>
obedirent. Placitum, ut ipsi significant, scriptura
teste firmatur, itur in concilium: accipiunt cum deliberatione
responsa, Arii doctrinam se damnare
non posse, Athanasium, quod solum exigebant,
communione esse privandum. Hinc jam clementia
tua hoc quoque consideret, recte catholicae religionis
jure servato, an hominis causa debeat diligenter
excusseque tractari.</p>
        </div3>
<div3>
          <head>6.</head>
          <p>
 <hi>Concilium enixe deprecatur.</hi> --Unde iterum
atque iterum mansuetudinem tuam atque animum
tuum Deo devotum rogamus per ejus virtutem, qui
se in defensione tua <note>( <hi>adversus Magnentium an. 353
deletum</hi> )</note> quantus sit, universis mortalibus approbavit,
ut habens ante oculos ejus beneficia, qui imperium
tuum in omnibus regit, haec in coetu episcoporum
diligenter facias omni cum consideratione
<pb n="0685C"/>
tractari: ut pacatis per te Deo favente temporibus,
tranquillitate tua consentiente, sic omnia discutiantur,
<pb n="0686A"/>
ut quae fuerint judicio sacerdotum Dei confirmata,
cum constiterit omnes in expositionem fidei, quae
inter tantos episcopos apud Nicaeam praesente sanctae
memoriae patre tuo confirmata est, universos
consensisse, cum exemplo possint in posterum custodiri:
ut ipse Salvator, qui de super mentis tuae
propositum intuetur, in tanta rerum expeditione laetetur,
causam fidei et pacis etiam reipublicae necessitatibus
non immerito praeposuisse. Ad exorandum
igitur mansuetudinem tuam, ut benevolo animo allegationes
nostras audire digneris, fratrem et coepiscopum
meum sanctum virum Luciferum cum Pancratio
presbytero et Hilario diacono placuit proficisci.
Quos credimus de clementia tua ad pacem <emph>675</emph> omnium
ecclesiarum catholicarum non difficulter posse
<pb n="0686B"/>
concilium impetrare. Dei omnipotentis clementia te
nobis custodiat, clementissime ac religiosissime
 Auguste. Explicit.
</p>
        </div3>
      </div1>

<div1>
        <head>FRAGMENTUM VI ( <hi>Alias</hi> I <hi>partis</hi> ).</head>
<p divs_removed="true">
          <emph>LIBERIUS ANTE QUAM AD EXSILIUM IRET, HANC UNIFORMEM
 EPISTOLAM CONFESSORIBUS SCRIPSIT,
ID EST, EUSEBIO, DIONYSIO ET LUGIFERO IN EXSILIO
CONSTITUTIS <note>(an. 355)</note>.</emph>

        </p>
        <div3 moved_from_p="true">
            <head>1.</head>
          <p>
 <hi>Exsulibus gratulatur Liberius.</hi> --Quamvis sub
imagine pacis, humani generis inimicus vehementius
in membra Ecclesiae videatur esse grassatus;
vos tamen, acceptissimi in Domino sacerdotes,
egregia et singularis fides et hic probabiles Deo ostendit,
et jam ad futuram gloriam martyres designavit.
Quo itaque praeconio laudis, qua vocis exsultatione
<pb n="0686C"/>
merita virtutis vestrae proferam, positus inter
moerorem absentiae vestrae et gaudium gloriae,
<pb n="0687A"/>
prorsus invenire non possum: nisi quod scio hinc
<note>( <hi>al.</hi> hic)</note> me probabiliora vobis solatia exhibere, si
credatis me in exsilium simul vobiscum esse detrusum.
Denique me adhuc in ipsa exspectatione pendentem
quod a consortio vestro durior necessitas interim
distrahit, satis contristor. Optaveram enim,
Fratres devotissimi, prior pro omnibus vobis impendi,
ut exemplum gloriae per me magis vestra dilectio
consequeretur. Sed fuerit haec palma meritorum
vestrorum, ut priores de perseverantia fidei ad
confessionis inlustrem gloriam veneritis. Quaeso igitur
dilectionem vestram, ut me praesentem vobiscum
esse credatis, atque eo me affectu absentem non <emph>676</emph> 
 esse sentiatis, et intelligatis dolere me satis,
quod sim interim a vestro consortio disparatus (separatus).
<pb n="0687B"/>
Quantam denique gloriam fueritis consecuti,
hinc magis scire potestis, quod si qui in persecutione
coronati sunt, solius persecutoris
cruentos gladios sentire potuerunt: contra vos, devoti
per omnia Dei milites, etiam falsos fratres inimicos
experti, de perfidis victoriam pertulistis:
quorum quanto in saeculo violentia increscere potuit,
tanto sanctis sacerdotibus praemia laudis inveniuntur
conferre. Estote itaque de promissione coelesti
securi.</p>
        </div3>
<div3>
          <head>2.</head>
          <p>
 <hi>Pro se orent rogat. Gesta Mediolani ab ipsis vult
discere.</hi> --Et quia proximiores estis Deo effecti,
vestris orationibus me vestrum consacerdotem famulum
Dei ad Dominum sublevate: ut supervenientes
impetus, qui de die in diem cum annuntiantur,
graviora vulnera infligunt, tolerabiliter ferre possim;
<pb n="0687C"/>
ut inviolata fide, salvo statu Ecclesiae catholicae,
 parem vobis dignetur me Dominus efficere.
Et quia cupio quae gesta sunt in ipsa congressione
<pb n="0688A"/>
fidelius scire; obsecro sanctitatem vestram, ut universa
fideliter litteris intimare dignemini: ut additamentum
majus vel ipse animus, qui diversis rumoribus
cruciatur, vel vires corporis ipsius, quae
jam extenuatae sunt, de cohortatione vestra possint
sentire: <hi>et alia manu,</hi> Deus vos incolumes custodiat,
Domini Fratres.
</p>
          <p>
            <emph>ITEM LIBERIUS ANTE QUAM IRET IN EXSILIUM, DE VINCENTIO
CAPUENSI AD CAECILIANUM EPISCOPUM
SPOLETINUM SCRIPSIT <note>( <hi>circa initium an.</hi> 354)</note>.</emph>
          </p>
</div3>
<div3>
          <head>3.</head>
          <p>
 <hi>Vincentii lapsum dolet.</hi> --Nolo te factum Vincentii
ab intentu boni operis revocet, Frater carissime. <hi>Et ad Ossium de Vincentii ruina sic dicit:</hi> 
Inter haec quia in nullo conscientiam tuam debeo
<pb n="0688B"/>
praeterire, multi ex Italia episcopi convenerunt,
qui mecum religiosissimum Imperatorem <emph>677</emph> 
 Constantium fuerant deprecati, ut juberet,
sicut ipsi placuerat dudum, Concilium ad
Aquileiam congregari. Vincentium Capuensem cum
Marcello aeque ex Campania episcopo legationem
nostram suscepisse, Sanctitati tuae insinuo: de quo
multum sperabam, quod et causam optime retineret,
et judex in eadem causa cum Sanctitate tua
frequenter resedisset; credideram integrum Dei
Evangelium sua legatione posse servari. Non tantum
nihil impetravit, sed etiam ipse in illam ductus est
 simulationem. Post cujus factum, duplici affectus
moerore, mihi moriendum magis pro Deo decrevi;
ne viderer novissimus delator, aut sententiis
<pb n="0688C"/>
contra Evangelium commodare consensum.</p>
        </div3>
<div3>
          <head>4.</head>
          <p>
 <hi>Liberius Athanasium damnat.</hi> -- « Post haec omnia,
quae vel gesserat, vel promiserat Liberius, missus
<pb n="0689A"/>
in exsilium universa in irritum deduxit, scribens
praevaricatoribus haereticis Arianis, qui in sanctum
Athanasium orthodoxum episcopum injustam
tulere sententiam. » 
</p>
          <p>Dilectissimis fratribus presbyteris et coepiscopis
Orientalibus, Liberius <note>( <hi>circa finem an.</hi> 357)</note>.</p>
        </div3>
<div3>
          <head>5.</head>
          <p>
 Pro deifico timore sancta fides vestra <emph>678</emph> Deo
cognita est et hominibus bonae voluntatis. Sicut lex
loquitur, <hi>Justa judicate, filii hominum <note>(Psal. LVII, 2)</note>
          </hi>,
ego Athanasium non defendo: sed quia susceperat
illum bonae memoriae Julius episcopus decessor
meus, verebar ne forte ab aliquo praevaricator
judicarer. At ubi cognovi, quando Deo placuit, juste
<pb n="0689B"/>
vos illum condemnasse, mox consensum commodavi
<pb n="0690A"/>
sententiis vestris, litterasque super nomine ejus
( <hi>id est de condemnatione ipsius</hi> ), per fratrem nostrum
Fortunatianum dedi perferendas ad imperatorem
Constantium. Itaque amoto Athanasio a communione
omnium nostrum, cujus nec epistolia a me suscipienda
sunt, dico me cum omnibus vobis et cum
universis episcopis Orientalibus seu per universas
provincias pacem et unanimitatem habere.</p>
        </div3>
<div3>
          <head>6.</head>
          <p>
 <hi>Sirmiensi fidei subscribit.</hi> --Nam, ut verius
sciatis, me vera fide per hanc epistolam ea loqui,
dominus et frater meus communis Demophilus, qui
dignatus est pro sua benevolentia fidem vestram
et catholicam exponere, quae Sirmio a pluribus fratribus
et coepiscopis nostris tractata, exposita, et
<pb n="0690B"/>
suscepta est ( <hi>Haec est perfidia Ariana, hoc ego notavi,
<pb n="0691A"/>
non apostata. Liberius sequentia</hi> ): ab omnibus
qui in praesenti fuerunt; hanc ego libenti animo <emph>679</emph> 
 suscepi ( <hi>Anathema tibi a me dictum, Liberi,
et sociis tuis</hi> ), in nullo contradixi, consensum
accommodavi, hanc sequor, haec a me tenetur
( <hi>Iterum tibi anathema et tertio, praevaricator Liberi</hi> ).
Sane petendam credidi sanctitatem vestram, quia
jam pervidetis in omnibus me vobis consentaneum
esse, dignemini communi consilio ac studio laborare,
quatenus de exsilio jam dimittar, et ad sedem
quae mihi divinitus credita est revertar.
<pb n="0692A"/>
</p>
        </div3>
<div3>
          <head>7. </head>
          <p>
 <hi>Fidei ejus qui auctores.</hi> -- « Perfidiam autem
apud Sirmium descriptam, <emph>680</emph> quam dicit Liberius
catholicam, a Demophilo sibi expositam, hi sunt
qui conscripserunt: Narcissus, Theodorus, Basilius,
Eudoxius, Demophilus, Cecropius, Silvanus, Ursacius,
Valens, Evagrius, Hyrenius, Exuperantius,
Terentianus, Bassus, Gaudentius, Macedonius,
 Marthus, Acticus, Julius, Surinus, Simplicius et
 Junior, (requirendum) omnes haeretici. » 
</p>
          <p>
            <pb n="0693A"/> <emph>681</emph> Item Liberius de exsilio, Ursacio, Valenti
et Germinio.</p>
        </div3>
<div3>
          <head>8.</head>
          <p>
 <hi>Liberius ab Athanasii communione separatus.</hi> --Quia scio vos filios pacis esse, diligere etiam concordiam
et unitatem Ecclesiae catholicae; idcirco non
aliqua necessitate compulsus, Deo teste dico, sed pro
bono pacis et concordiae, quae martyrio praeponitur,
his litteris convenio vos, domini fratres charissimi.
Cognoscat itaque prudentia vestra, Athanasium,
qui Alexandrinae ecclesiae episcopus fuit, a me esse
damnatum prius, quam ad comitatum sancti imperatoris
litteras Orientalium destinarem episcoporum,
et ab ecclesiae Romanae communione esse separatum,
sicuti teste est omne presbyterium Romanae ecclesiae. 
<pb n="0693B"/>Sola haec causa fuit, ut tardius viderer de
nomine ipsius litteras ad fratres et coepiscopos nostros
Orientales dare, ut legati mei quos ab urbe
Roma ad comitatum direxeram, seu episcopi qui
fuerant deportati, et ipsi una cum his, si fieri posset,
de exsilio revocarentur.
<pb n="0694A"/>
</p>
        </div3>
<div3>
          <head>9. </head>
          <p>
 <hi>Romam remitti enixe rogat.</hi> --Et hoc etiam
scire vos volo, quod fratrem Fortunatianum petii,
ut cum litteris meis ad clementissimum imperatorem
Constantium Augustum pergeret, petere ut bono
pacis et concordiae, in qua pietas ejus semper <emph>682</emph> 
exsultat, me ad ecclesiam mihi divinitus traditam
jubeat reverti: ut temporibus ipsius Romana ecclesia
nullam sustineat tribulationem. Me autem cum
omnibus vobis episcopis Ecclesiae catholicae pacem
habere, his litteris meis aequo et simplici animo scire
debetis, fratres charissimi. Magnum solatium
enim vobis in die retributionis acquiretis, si per vos
pax ecclesiae Romanae fuerit reddita. Scire autem
per vos volo etiam fratres et coepiscopos nostros
Epictetum et Auxentium, pacem me et communionem
<pb n="0694B"/>
ecclesiasticam cum ipsis habere: quos credo
gratanter haec suscepturos. Quicumque autem a pace
et concordia nostra, quae per orbem terrarum, volente
Deo, firmata est, dissenserit; sciat se separatum esse
a nostra communione. <hi>Praevaricatori anathema
una cum Arianis a me dictum.</hi> 
</p>
          <p>
            <pb n="0695A"/>Item de exsilio Liberius Vincentio <note>(an. 358)</note>.</p>
        </div3>
<div3>
          <head>10.</head>
          <p>
 <hi>Urbicum sibi ereptum dolet.</hi> --Non doceo, sed
admoneo sanctum animum tuum, frater charissime,
eo quod colloquia mala mores bonos corrumpunt <note>(I Cor., XV, 33)</note>.
Insidiae hominum malorum bene
tibi cognitae sunt, unde ad hunc laborem perveni:
et ora <emph>683</emph> ut det Dominus tolerantiam. Dilectissimus
filius meus Urbicus diaconus, quem videbar habere
solatium, a me per Venerium agentem in rebus
sublatus est.</p>
        </div3>
<div3>
          <head>11.</head>
          <p>
 <hi>Quo nomine reditum ab exsilio deprecetur.</hi> --Sanctitati
 tuae significandum credidi, me de contentione
illa a nomine Athanasii recessisse, et ad fratres
et coepiscopos nostros Orientales litteras dedisse de
super nomine ejus. Unde quia, Deo volente, et pax
<pb n="0695B"/>
vobis ubique est, dignaberis convenire episcopos
cunctos Campaniae, et haec illis insinuare, et ex ipsorum
numero una cum epistola vestra, de unanimitate
nostra et pace ad clementissimum imperatorem
scribere quo possim et ego de tristitia magna liberari. <hi>Et manu ipsius:</hi> 
 Deus te incolumem custodiat,
 frater. <hi>Item manu ipsius paginae perscriptae:</hi> 
Cum omnibus episcopis Orientalibus pacem habemus,
et vobiscum ego. Me ad Deum absolvi, vos videritis:
si volueritis me in exsilio deficere, erit Deus judex inter
me et vos.
</p>
        </div3>
      </div1>

<div1>
        <head>FRAGMENTUM VII <note>( <hi>Alias</hi> II <hi>partis.</hi> )</note>.</head>
<p>
          <emph>INCIPIT EXEMPLUM EPISTOLAE CONSTANTII IMPERATORIS
AD EPISCOPOS ITALOS, QUI IN ARIMINENSI CONCILIO
<pb n="0695C"/>
 CONVENERANT <note>( <hi>datae die 27 maii, an.</hi> 359)</note>.</emph>
        </p>
<p divs_removed="true">Victor Constantius maximus triumphator semper
Augustus episcopis.

        </p>
        <div3 moved_from_p="true">
            <head>1.</head>
          <p>
 <hi>De fide tantum in Concilio tractandum.</hi> --Continent
priora instituta, Venerabiles, sanctimoniam
legis rebus ecclesiasticis niti. Satis superque perspeximus
litteris ad nostram prudentiam datis, iisdem
<pb n="0696A"/>
oportere operam dare: cum profecto et episcoporum
id officio congruat, et salus omnium longe lateque
populorum hoc fundamine roboretur. Sed res
admonuit instituta rursus exsistere. Non enim aliquis
definita geminari superfluum judicabit, cum crebra
consueverit admonitio augere cumulum diligentiae.
His ita se habentibus, de fide atque unitate tractari
debere cognoscat sinceritas vestra, et operam
dare, ut ecclesiasticis rebus ordo competens praebeatur.
Discurret namque cunctorum prosperitas ubique
populorum, et concordia fida servabitur <emph>684</emph> cum
penitus amputatis nec hujusmodi quaestionibus
cunctis sectando commoverit.</p>
        </div3>
<div3>
          <head>2.</head>
          <p>
 <hi>Non de Orientalium causis.</hi> --Res ista non debet
ita intentionem animi longius propagare: non
<pb n="0696B"/>
enim de Orientalibus episcopis in concilio vestro patitur
ratio aliquid definiri. Proinde super his tantum,
quae ad vos pertinere cognoscit gravitas vestra,
tractare debetis: et completis celeriter universis,
consentiente consensu decem mittere ad comitatum
meum, ut prudentiae vestrae prioribus litteris ( <hi>non
exstant</hi> ) intimavimus. Praedicti enim potuerunt omnibus
quae eisdem Orientales proposuerint respondere,
vel tractare de fide; ut exitu competenti omnis quaes
tio terminetur, et ambiguitas sopiatur. Quae cum ita
sint adversus Orientales nihil statuere vos oportet:
aut si aliquid volueritis contra eosdem praedictis absentibus
definire; id, quod fuerit usurpatum, irrito
evanescet effectu. Non enim illa vires habere poterit
definitio, cui nostra statuta testantur jam nunc robur
<pb n="0696C"/>
et copiam <note>( <hi>al.</hi> cupiam)</note> denegari. Quae cum ita
sint, moderatione religionis venerabilibus antistitibus
consentanea debetis veneranda perficere; ut id
quod religio postulat, explicetur, et quod audiri prohibet,
nullus usurpet. Divinitas vos servet per
multos annos, Parentes K. Dat. VI kalend. junias
Eusebio et Ypatio conss.
</p>
          <p>
            <pb n="0697A"/> <hi>Incipit definitio catholica, habita ab omnibus catholicis
episcopis, priusquam per terrenam potestatem
territi haereticorum consortio sociarentur, in
concilio Ariminensi</hi> <note>(an. 359)</note>.</p>
        </div3>
<div3>
          <head>3.</head>
          <p>
 <hi>Fidei Nicaenae nihil addendum aut detrahendum.</hi> 
--Sic credimus placere omnibus posse catholicis, a
symbolo accepto nos recedere non oportere, quod in
collatione apud omnes integrum recognovimus; nec
a fide recessuros, quam per prophetas, a Deo Patre
per Christum Dominum nostrum docente Spiritu
sancto, et in evangeliis et in apostolis omnibus suscepimus,
ut per traditionem patrum secundum successionem
apostolorum usque ad tractatum apud
Nicaeam habitum contra haeresim, quae tunc temporis
exsurrexerat, positum nunc usque permanet. Quibus
<pb n="0697B"/>
omnibus nec addendum aliquid credimus, nec
minui posse manifestum est. Placet <emph>685</emph> ergo nihil novum
fieri: substantiae quoque nomen et rem, a multis
sanctis Scripturis insinuatam mentibus nostris,
obtinere debere sui firmitatem. Quam rem cum
suo nomine Ecclesia catholica cum doctrina deifica
semper confiteri et profiteri consuevit. Huic definitioni
omnes in unum catholici conspirantes subscripserunt.</p>
        </div3>
<div3>
          <head>4.</head>
          <p>
 Eodem in concilio postquam statutum est
nihil debere paternam minui traditionem, etiam qui
contra hanc veniebant, omnium in unum conspirantium
spiritali voce sunt damnati. Cujus tractatus hoc
est exemplum. » 
</p>
          <p>
            <emph>EUSEBIO ET YPATIO CONSS.
<pb n="0697C"/>
XII kal. augusti <note>(die 21 jul. an. 359.)</note>
            </emph>
          </p>
<p>Cum apud locum Ariminensem episcoporum synodus
fuisset collecta, et tractatum fuisset de fide,
et sedisset animo quid agi deberet; Grecianus episcopus
a Calle dixit: Quantum decuit, Fratres
charissimi, catholica synodus patientiam habuit, et
piamEcclesiam totiens exhibuit juxta Ursacium
et Valentem, Germinium, Gaium; qui totiens mutando
quod crediderant, omnes ecclesias turbaverunt,
et nunc conantur haereticum animum suum inserere
animis Christianis. Subvertere enim volunt tractatum
habitum apud Nicaeam, qui positus est contra Aria
nam haeresim et caeteras. Attulerunt nobis praeterea
<pb n="0698A"/>
conscriptam a se fidem, quam recipere nos non licebat.
Jam quidem haeretici antehac nobis pronuntiati
sunt, et multis diebus est comprobatum: quos et ad
nostram communionem non admisimus, voce nostra
damnantes eos praesentes. Nunc iterum quid vobis
placet, iterum dicite, ut singulorum subscriptione
firmetur. Universi episcopi dixerunt: Placet ut haeretici
 ss. damnentur, quo possit Ecclesia fide inconcussa,
quae vere catholica, est in pace perpetua
permanere.</p>
<p>
            <emph> <emph>686</emph> APPENDIX SUPERIORIS FRAGMENTI.</emph>
          </p>
<p> <hi>Damnatio blasphemiae Arii, et expositio integrae et catholicae
fidei, quam catholici in tractatu Ariminensi
firmaverunt, et manu sua subscripserunt.</hi> </p>
<p>
            <pb n="0698B"/>Blasphemiae Arii licet antehac fuerunt damnatae,
latebant tamen occultae; quia eum blasphemasse ignorabatur.
Verum favente Deo procuratum est, ut constitutis
nobis apud Ariminum ejus pestifera haeresis
repeteretur. Et ideo simul cum ejus blasphemiis
omnes quoque haereses, quae antehac exsurrexerunt
contra catholicam et apostolicam traditionem, sicut
jamdudum damnatae sunt praeteritis conciliis et diversis
in locis, nos quoque damnamus: et anathematizamus
eos, qui dicunt filium Dei de nullis exstantibus,
et de alia ( <hi>supple,</hi> substantia), et non de
Deo patre natum Deum verum de Deo vero. Et si
quis Patrem et Filium duos deos, hoc est, non nota
<note>( <hi>f.</hi> nata)</note> duo principia dixerit, et non Patris et Filii
unam deitatem profiteatur, anathema sit. Si quis et
<pb n="0698C"/>
filium Dei creaturam vel facturam dixerit, anathema
sit. Si quis Deum Patrem ipsum de Maria Virgine
natum, eumdemque patrem et filium dixerit, anathema
sit. Si quis filium Dei de Maria initium sumpsisse
dixerit, vel fuisse tempus quando non erat
filius, anathema sit. Si quis filium Dei non vere inenarrabiliter
de Deo patre natum, sed adoptivum filium
dixerit, anathema sit. Si quis filium Dei aut
temporalem, aut hominem solum, et non ante omnia
saecula de Deo patre natum profiteatur, anathema
sit. Si quis Patris et Filii et Spiritus sancti unam
personam aut tres substantias divisas dixerit, et non
perfectae Trinitatis unam deitatem profiteatur, anathema
sit. Si quis filium Dei esse ante omnia quidem
<pb n="0699A"/>
saecula et non <note>( <hi>f.</hi> sed non)</note> ante omne omnino tempus,
ut ei tempus adsignet, anathema sit. Si quis
creata omnia non per Verbum, sed sine eo vel ante
eum facta dixerit, anathema sit. Si qui <note>( <hi>f.</hi> quae)</note> autem
aliae blasphemiae Arii vel cujuslibet repertae
fuerint, similiter anathematizamus.</p>
</div3>
      </div1>

<div1>
        <head> <emph>687</emph> FRAGMENTUM VIII ( <hi>Alias</hi> II <hi>partis</hi> ).</head>
<p>
          <emph>SEQUITUR EPISTOLA ARIMINENSIS CONCILII AD CONSTANTIUM
IMPERATOREM, UBI EPISCOPI PRAEVARICATI
SUNT A FIDE VERA <note>(scripta an. 359)</note>.</emph>
        </p>
<p divs_removed="true">Beatissimo et gloriosissimo Augusto Constantio,
synodus Ariminensis.

        </p>
        <div3 moved_from_p="true">
            <head>1.</head>
          <p>
 <hi>Ariminensis synodus nil innovandum statuit.</hi> --Jubente Deo ex praecepto pietatis tuae credimus
<pb n="0699B"/>
fuisse dispositum, ut ad Ariminensium locum ex diversis
provinciis Occidentalium episcopi veniremus,
ut fides claresceret omnibus Ecclesiis catholicis, et
haeretici noscerentur. Dum enim omnes qui recte sapimus,
contractaremus, placuit quidem ut fidem ab
antiquitate perseverantem, quam per prophetas,
evangelia et apostolos, per ipsum Deum et Dominum
nostrum Jesum Christum salvatorem imperii
tui et largitorem salutis tuae, quam semper obtinuimus,
teneamus. Nefas enim duximus sanctorum
aliquid mutilare, et eorum qui in Nicaeno tractatu
consederant una cum gloriosae memoriae Constantino
patre pietatis tuae. Qui tractatus manifestatus
est, et insinuatus mentibus populorum, et contra
<pb n="0700A"/>
haeresim Arianam tunc positus invenitur, ut haereses
inde sint expugnatae: a quo si aliquid demptum
fuerit, venenis haereticorum aditus panditur.</p>
        </div3>
<p> <emph>688</emph>.2. <hi>Novandi studiosos damnat.</hi> --Ideo Ursacius
et Valens in suspicionem ejusdem haereseos Arianae
venerunt aliquando, et suspensi erant a communione:
et rogaverunt veniam, sicut eorum continent scripta,
quam meruerant tunc temporis a concilio Mediolanensi
assistentibus etiam legatis Romanae ecclesiae.
 Constantino praesente in hoc, cum magno
examine fuisset conscriptum, quod tenens baptizatus
ad quietem Dei commigravit; nefas putamus inde
aliquid mutilare, et tot sanctos et confessores et
successores martyrum ipsius tractatus conscriptores
in aliquo removere; cum et ipsi praeteritorum
<pb n="0700B"/>
catholicorum secundum scripturas cunctas servaverunt,
mansisseque in haec tempora, quibus
pietas tua a Deo patre per Deum et Dominum nostrum
Jesum Christum ( <hi>supple,</hi> potestatem) regendi
orbis accepit. Tunc etiam conabantur convellere,
quod fuerat positum ratione. Etenim cum pietatis
tuae litterae jusserunt tractari de fide, offerebatur nobis
a supradictis turbatoribus Ecclesiarum, associato
Germinio et Gaio, novum nescio quid considerandum,
quod multa perversae doctrinae continebat;
adeo cum (at vero cum) videretur displicere quod offerebant
publice in concilio, putaverunt aliter esse
conscribendum. Equidem haec brevi tempore saepe
mutasse, manifestum est. Et ne Ecclesiae frequentius
<pb n="0701A"/>
perturbentur, placuit instituta vetera rationabilia
servari. Ad instruendam igitur tuam clementiam . . . 
quibus hoc ipsum solum mandamus, ut non aliter
legationem perferrent, quam statuta vetera permanerent
firmissima: ut et sapientia tua cognosceret,
non hoc quod promiserant supradicti Valens <emph>689</emph> 
 et Ursacius, Germinius et Gaius, si sublatum
fuisset, pacem posse compleri. Magis enim turbatio
cunctis regionibus et ecclesiae Romanae immissa est.</p>
<div3>
          <head>3.</head>
          <p>
 <hi>Constantium rogat ut decreta sua excipiat. Episcopos
Arimino dimittat.</hi> --Ob quam rem tuam rogamus
clementiam, ut placidis auribus et sereno vultu
universos legatos nostros et respicias, et audias;
neve aliquid permittat clementia tua injuria veterum
convelli; sed manere ea, quae a majoribus
<pb n="0701B"/>
nostris accepimus, quos fuisse et prudentes, et sine
Spiritu sancto Dei non egisse confidimus: quia ista
novitate non solum fideles populi perturbati sunt,
verum etiam infideles ad credulitatem vetantur accedere.
Oramus etiam, ut praecipias tot episcopos,
qui Arimino detinentur, inter quos plurimi sunt qui
aetate et paupertate defecti sunt, ad suam provinciam
remeare: ne destituti suis episcopis laborent populi
ecclesiarum. Hoc etiam frequentius postulamus, ut
nihil innovetur, nihil minuatur; sed maneant incorrupta,
quae (Constantini) patris sanctae pietatis tuae
temporibus et tuis religiosis saeculis permanserunt.
Nec jam nos fatigari aut convelli a sedibus nostris
tua sancta prudentia permittat: sed quieti ( <hi>ex graeco
adde,</hi> cum populis suis episcopi) vacent semper
<pb n="0701C"/>
postulationibus, quas habent semper et pro salute
tua, et pro regno tuo, et pro pace quam tibi divinitas
pro meritis tuis profundam et perpetuam largiatur.
Legati autem nostri et subscriptiones et nomina
episcoporum vel legatorum perferent, sicut idem
alia scriptura instruit tuam sanctam religiosamque
prudentiam.</p>
        </div3>
<div3>
          <head>4.</head>
          <p>
 <hi>Legatorum gesta.</hi> -- « Cum hac epistola integrae
fidei subscribentes episcopi catholici miserunt decem
legatos ad imperatorem. Nihilominus et pars haereticorum
misit ex suo corpore decem legatos. Qui
ubi venerunt ad imperatorem, suscepti sunt; ita ut
legati catholicorum non susciperentur, atque longa
dilatione fatigati, et minis imperatoris perterriti,
<pb n="0702A"/>
damnaverint integram fidem quam antea defendebant,
et susceperint perfidiam quam ante damnaverunt.
Hoc ita esse, ex subjectis invenies. » 
</p>
          <p>
            <emph> <emph>690</emph> GESTA, UBI PRAEVARICATI SUNT EPISCOPI LEGATI
A FIDE VERA, INCIPIUNT. <note>( <hi>An. 359, die 10 octob.</hi> )</note>
            </emph>
          </p>
<p>
            <note>( <hi>Eusebio et Ypatio conss.</hi> VI <hi>idus octobris.</hi> )</note>
          </p>
        </div3>
<div3>
          <head>5.</head>
          <p>
 <hi>Arimini decreta exauctorantur.</hi> --Cum consedissent
episcopi mansionis <note>( <hi>f.</hi> mansioni)</note> Nicaeae, quae
antehac Ustodizo vocabatur, in provincia Thracia,
Restitutus, Gregorius, Honoratus, Athenius,
Iginus, Justinus, Priscus, Primus, Taurinus, Lucius,
Mustacius, Urbanus, Honoratus, Solutor; Restitutus
<pb n="0702B"/>
episcopus Carthaginis dixit:  « Scit prudentia vestra,
consacerdotes sanctissimi, quod cum apud Ariminum
de fide tractatus haberetur, contentio sic
dissidium fecerat, ut de sacerdotibus Dei, immittente
diabolo, discordia fieret; atque exinde factum fuerit,
ut in fratres nostros ego Restitutus et pars episcoporum
quae sequebatur, Ursacium, Valentem, Germinium
et Gaium quasi in auctores mali intellectus,
sententiam promeremus, id est, ut a nostra communione
segregarentur.</p>
        </div3>
<div3>
          <head>6.</head>
          <p>
 Sed quia in cominus positi universa tractavimus,
et universa discussimus, invenimusque quod
nulli displicere debeat, id est, fidem in his catholicam
juxta professionem suam, cui et nos subscripsimus
omnes, neque umquam haereticos fuisse: et
<pb n="0702C"/>
ideo quia pacis concordia apud Deum res est maxima,
placuit ut communi consensu nostro omnia, quae
apud Ariminum tractata sunt, in irritum deducantur,
et communio eorum, Deo favente, integra conveniret,
neque quisquam in dissidium (in dissidio)
remaneat, quod eos aut maculare possit aut debeat.
Et ideo, ut dixi, quia praesentes sumus, unusquisque
debet dicere an dictum <note>( <hi>f.</hi> rectum)</note> sit quod prosecutus
sum, et manu sua subscribere. Ab universis
episcopis dictum est, Placet, et subscripserunt.</p>
        </div3>
<div3>
          <head>7.</head>
          <p>
 « Quae sit autem fidei confessio, cui postea
subscripserunt, quam etiam Valens secum in Ariminum
pertulit, ex infra scripto recognosces. Explicit. » 
</p>
        </div3>
      </div1>

<div1>
        <head> <emph>691</emph> FRAGMENTUM IX <note>( <hi>Alias</hi> II <hi>partis.</hi> )</note>
        </head>

<pb n="0703A"/>
<p>
          <emph>INCIPIT EXEMPLUM FIDEI EPISTOLAE MISSAE AD
CONSTANTIUM IMPERATOREM A PERFIDIS EPISCOPIS. <note>( <hi>An. 359 exeunte.</hi> )</note>
          </emph>
        </p>
<p divs_removed="true">Domino merito gloriosissimo, victoriosissimo Augusto
Constantio synodus Ariminensis Orientalibus
consentiens ( <hi>id est Migdonius, Megasius,
Valens, Epitectus, et caeteri qui haeresi consenserunt</hi> ).

        </p>
        <div3 moved_from_p="true">
            <head>1.</head>
          <p>
 <hi>Substantiae nomen rejiciunt.</hi> --Illustrati pietatis
tuae scriptis, maximas Deo retulimus et referimus
gratias, quod nos beaveris, intimans nobis illa, quae
cum discursione pietatis tuae facere deberemus, ne
quis <hi>usiae</hi> vel <hi>homousii</hi> nomina Ecclesiae Dei ignota
<pb n="0703B"/>
aliquando nominet, quod scandalum inter fratres facere
solet; plurimum gratulati sumus, quia id quod
tenebamus recognovimus. O nos beatos, quibus occurrit
tanta felicitas, ut cognitione tuae pietatis
caeteris, qui haec nomina pro Deo et Dei filio assumere
solent, modum acceperint revicti! Nos igitur
reddentes obsequium clementiae tuae, quod coram
veritatis status eluxit: quae quod nesciat vinci, et
obtinuit victoriam; ut indignum Deo nomen, quod
nusquam in legibus sanctis scriptum est, jam a nullo
dicatur.</p>
        </div3>
<div3>
          <head>2.</head>
          <p>
 <hi>Arimino dimitti rogant.</hi> --Unde oramus pietatem
tuam, quoniam in eo loco ubi synodus gesta est,
unde responsum per nostros legatos dedimus, adhuc
detinemur, <emph>692</emph> jubeat nos, qui integram in
Orientalibus doctrinam retinemus, jam ad nostras
plebes dimitti: ut ex hac parte appareant amatores
veritatis, qui Deo non mutant nomen; nec cum eis,
qui perversa doctrina infecti sunt, diutius nos qui
veritatem catholicam tenemus detineamur. Unde impense
oramus, domine, pietatem tuam ante Deum
patrem et Dominum Jesum Christum Deum et Dei filium,
facias nos, qui subscripsimus sanae doctrinae,
recedentes ab <hi>usiae</hi> nomine, te imperante, et jubeas
nos ad nostras plebes dimitti; ut laetetur Ecclesia,
quae immutare nomina Dei et filii ejus non admittit
<pb n="0704B"/>
in totum, imperio tuae virtutis et gloriae: cui tantum
divinitas contulit, ut apparet dicationis sacrilegis
jam <hi>usiae</hi> et <hi>homousii</hi> nomina recedant, quae in divinis
Scripturis de Deo et Dei filio non inveniuntur scripta.</p>
        </div3>
<div3>
          <head>3.</head>
          <p>
 Subveni, pie imperator, Dei summi cultoribus:
subveni eis, qui per Christum Dei filium Deum patrem
omnipotentem orant: subveni eis, qui judicio
tuo devotas offerunt aures, qui nesciunt colere
nisi Deum patrem per Dominum nostrum Jesum
Christum gloriae ejus filium. Et praecipue ( <hi>lege</hi> praecipe)
domine imperator, ad nostras nos plebes remeare
<pb n="0705A"/>
datis litteris ad v. c. praefectum praetorii
Taurum: quia et nos, in praedicatione nominis Dei,
Orientalibus et tuae dispositioni plenum reddidimus
obsequium. In hac re, in qua semper tenuimus,
jam ad nostras plebes redire debemus. De hac autem
re ad episcopos nostros Orientales litteras dedimus,
ut sciant hoc semper ( <hi>supple,</hi> nos) tenuisse, <emph>693</emph> et
in fide catholica cum ipsis permanere. Divina pietas
te gloriosissimum semper et ubique per omnia faciat
vindicem ( <hi>an</hi> victorem?), domine piissime imperator.
Explicit.
</p>
        </div3>
      </div1>

<div1>
        <head>FRAGMENTUM X ( <hi>Alias</hi> I <hi>partis</hi> ).</head>
<p>
          <emph>EXEMPLUM EPISTOLAE ORIENTALIUM EPISCOPORUM,
QUAM REVERSIS AB ARIMINO LEGATIS DEDERUNT. <note>( <hi>scriptae an. 359 exeunte</hi> )</note>.</emph>
        </p>
<p divs_removed="true">
          <pb n="0705B"/>Dilectissimis fratribus Ursacio, Valenti, Magdonio,
Megasio, Gaio, Justino, Optato, Martiali et caeteris
Ariminensis synodi legatis, Sylvanus, Sophronius,
Neo, Herodianus, Patricius, Helpidius,
Theophilus, Theodorus, Eumacius, Didimion, Ecdicius,
Arsenius, Passinicus, Valentinus, Eucarpius,
Leontius, Eortasius, et Macarius in Domino
Salutem.

        </p>
        <div3 moved_from_p="true">
            <head>1.</head>
          <p>
 <hi>Seleuciensis synodi legati qui erga Aetii fautores
se gerant, Ariminenses docent.</hi> --Unitati et verae paci
studentes, et ex synodi mandato haeresi renitentes,
manifesta fieri vobis ea, quae circa Ecclesiam aguntur,
justum putavimus; ne ignoratio vos socios tantae
<pb n="0706A"/>
impietatis efficeret. Et quamquam non cessare
vos arbitremur, non sine totius synodi legatis, episcoporum
scilicet numero fere multo amplius centum,
nunc usque ingressu hujus ecclesiae nosmetipsos abstinere:
ob quod instructos etiam vos esse volumus,
ne penitus dominans jam intra <emph>694</emph> Ecclesiam haeresis
invalescat, quae Dominum nostrum Jesum Christum
vere filium Dei unigenitum, Deum de Deo, Patri
similem ausa est denegare: ita ut quae praedicationes
blasphemiae de unigenito Deo et sentiantur ab
his, et praedicentur, cognitum haberetis. Nam et
piissimo imperatori Constantio hoc ipsum probavimus,
et anathematizari haec omnia commotus religiosissime
voluit. Dolus autem nunc <note>( <hi>al.</hi> hic)</note> praeparatur,
ut Aetius auctor hujus haeresis ipse potius, quam
haec impietatis dicta <note>( <hi>al.</hi> impie dicta)</note> damnentur;
<pb n="0706B"/>
magisque in hominem, quam in doctrinam, sententia
lata esse videatur. Monemus ergo vos, Fratres,
ut haec diligenter retractetis; detisque operam, ut
fides catholica maneat. Caeterum non ambigit Charitas
Vestra, universa ita, ut geruntur, Occidentalibus
esse ecclesiis nuntianda. Optamus vos, Fratres, in
Domino bene valere.</p>
        </div3>
<div3>
          <head>2.</head>
          <p>
 <hi>Has litteras suscipiens male apud suos audit.
Ariminenses legati perfidiae rei.</hi> -- « His itaque sumptis,
quibus et commemoratae superius blasphemiae
subnexae erant, calumnia in eum qui suscepit intenditur:
et tantus detectae fraudulentiae suae hypocritas
furor subiit, ut periculum depositionis
<pb n="0707A"/>
 in eos constituerent. Qui convictae conscientiae dolor
est, deterreri quemquam agnitione veritatis! Si liber
iste Valentis et Ursacii non est fidei vestrae; quid
ejus damnationi non acquiescitis? Anne non publico
humani generis assensu inter omnes convenit, venenum
malum esse, et caedem innocentis crimen esse,
et impietatem in dominum horrorem esse? Sed quisque
haec delata non damnat, necesse est eorum sese
studii socium profiteatur: quia nemo est, qui non
et quae oderit coarguat, et quae non coarguit <emph>695</emph> 
probet. Post synodum enim Seleuciensem, Constantinopolim venientes, quid est quod statim damnatis
haereticis vos jungitis? Non differtis in aliquo
tempus adeundi, neque de prudentis ratione consilii
aliquam vobis moram ad percunctandum impenditis.
<pb n="0707B"/>
Adeunt deinde vos non communicantes episcopis
synodi legati Orientales, gesta omnia edocent,
damnatam quoque haeresim demonstrant: nonne
oportuisset vos saltem vel nunc absistere, et
cunctarum disceptationum tenorem arbitrio reservari?
Sed nescio cujus voluntatis vestrae conscientia
recti judicium non recepistis. Vestris enim statim
aggregamini, et blasphemiarum vestrarum communionem
 initis: nec id saltem consilii sumitis, sin
pudor aliquos fefellisset, Ariminensem synodum extimari.
Dolum enim vestrum in non anathematizandis
vestris statim prodidistis.</p>
        </div3>
<div3>
          <head>3.</head>
          <p>
 <hi>Perfidiam qui prodiderint. Qui filium nolint ut
caeteras facturas. Qui velint ex Deo. Qui aeternum;
<pb n="0708A"/>
cur similem secundum Scripturas.</hi> -- « Nam in conventu
multorum vos arguentium, cur etiam non
creaturam Dei filium diceretis; respondistis, sanctis
Ariminensibus non Christum creaturam negatum
fuisse, sed dissimilem caeteris creaturis: quia in eo
quod dictum sit, <hi>non esse creatum velut caeteras facturas,</hi> 
non quia creatio non sit, sed excipiatur a
caeteris: ut licet non dissimilis caeteris sit, tamen ut
ipse aliud non sit. Quasi vero ulla creatura aliis sit
similis, ut angelus homini, homo avi, avis pecudi.
Haec si mentior, testes sunt qui audierunt. Quod
si et ipsi tacebunt, loquitur mecum defensus a
vobis impiissime liber vester, in quo ut vitrum hyacintho,
ita Filius Patri, et Deo Christus alienus est.
Deinde, in quo <emph>696</emph> audientes fefellistis, ut non de
<pb n="0708B"/>
nullis exstantibus sit, sed <hi>ex Deo;</hi> numquid et quia
hoc a vobis dictum sit, simulatio non patuit? cum
ideo non de nullis exstantibus, sed ex Deo, secundum
vestram professionem sit, quia eidem voluntas
ad id, quod subsistat, exordium fuerit. Mentior sane?
si non in conventibus per conventionem libelli sui
Orientalibus damnastis eos, qui non de substantia
habere id quod natus est, sed de voluntate dixissent. <hi>Aeternum</hi> 
 quoque <hi>cum Patre</hi> esse profitemini.
Vere sane dixeritis, si non reclamatum mihi esset,
cur ante tempora aeterna de vero patre Deo verum
unigenitum Deum natum praedicassetis: ut aeternitas
ei cum Patre angelorum animarumque humanarum,
 non jam anteriorum sit, sed futurorum.
<pb n="0709A"/> <hi>Similem</hi> 
 quoque <hi>secundum Scripturas</hi> esse dixistis:
quasi non secundum Scripturas similis Deo et homo
sit, et regno coelorum granum sinapi et fermentum
et sagena. Sed percurrere vestrae hypocrisis mendacia
otiosum est: clamant enim adversum vos impietatis
vestrae opera.</p>
        </div3>
<div3>
          <head>4.</head>
          <p>
 <hi>Quale eorum crimen.</hi> -- « Servus, ne dicam bonus,
sed certe tolerabilis, contumeliam domini invitus
audit, et si licet, ulciscitur; miles regis sui periculum,
etiam objectu corporis sui et contemptu
animae, depellit; canes ipsi ad custodiam domus habiti,
quodam sensu naturae intelligentes oblatrant,
et ubi quaedam eos adventantium aura contigerit,
totis ad suspicionem ipsam saltibus efferuntur. Vos
audistis Christum verum Dei filium et unigenitum
<pb n="0709B"/>
Deum: negare reputamini, et quiescitis. Quid
quievisse dico? Obnitimini <emph>697</emph> reclamantibus, et
aggregamini obstrepentibus. Parum istud est. Ex
bibliotheca etiam vestra ad praedicationem impietatis
arma sumuntur: et bellum adversus Deum praesidiis
vestris initur. Ubi igitur vestra professio apud
Nicaeam Thraciae, qua dixistis omnes haereses
damnatas esse? et <note>( <hi>f.</hi> Sed)</note> in lumen falsitas vestra
protracta est: professionis vestrae noctem Sol justitiae
praedicatoribus suis prodidit. Probatis enim haec,
et damnatis, et ad haereticos transitis. Ita, quod antea
<pb n="0710A"/>
ad fraudem hominum fefellistis, nunc ipsam
ad professionem professi in Deum Christum odii
prodidistis. » 
</p>
        </div3>
      </div1>

<div1>
        <head>FRAGMENTUM XI ( <hi>Alias</hi> II <hi>partis</hi> ).</head>
<p>
          <emph>INCIPIT FIDES CATHOLICA EXPOSITA APUD FARISEAM
CIVITATEM AB EPISCOPIS GALLICANIS AD ORIENTALES
EPISCOPOS.</emph>
        </p>
<p divs_removed="true">Dilectissimis et beatissimis consacerdotibus episcopis
orientalibus omnibus per diversas provincias
in Christo manentibus, Gallicani episcopi salutem.

        </p>
        <div3 moved_from_p="true">
            <head>1.</head>
          <p>
 <hi>Haereticorum fallacia.</hi> --Omni quidem vitae
nostrae fideique sensu gratias Deo patri per Dominum
nostrum Jesum Christum confitemur, <emph>698</emph> quod nos
<pb n="0710B"/>
in lumine scientiae confessionis suae, doctrinis et
propheticis et apostolicis collocavit; ne saecularis
imperitiae tenebris detenti, judicio saeculi teneremur:
cum sola spes sit plenissima ad salutem, Deum patrem
omnipotentem per unigenitum ejus Dominum
Jesum Christum in sancto Spiritu confiteri. Sed plane
non minor quotidie gratulationis nostrae causa cumulatur,
quod liberans nos ab errore mundi, nunc
etiam inexpiabili haereticorum admisceri non patitur
societati. Ex litteris enim vestris, quas dilecto fratri
et consacerdoti nostro Hilario direxistis, fraudem
<pb n="0711A"/>
diaboli et conspirantia adversus Ecclesiam Domini
haereticorum ingenia cognovimus, ut divisi
in partibus Orientis atque Occidentis, diversis
invicem opinionibus falleremur. Nam plures numero,
qui aut Arimini aut Nicaeae ( <hi>Thraciae</hi> ) adfuerunt, sub auctoritate vestri nominis ad usiae silentium
sunt coacti: quod verbum a vobis quondam
contra Ariomanitarum haeresim inventum, a nobis
semper sancte fideliterque susceptum est.</p>
        </div3>
<div3>
          <head>2.</head>
          <p>
 <hi>Quo sensu synodus homousion amplectatur. Homoeusion non respuit.</hi> --Nam homousion sermonem
ad veram et legitimam ex Deo patre unigeniti Dei
nativitatem sumus amplexi, detestantes secundum
Sabellii blasphemias ipsam unionem, neque aliquam
partem Patris esse Filium intelligentes; sed ex toto
<pb n="0711B"/>
atque perfecto innascibili Deo, totum atque perfectum
unigenitum Deum natum, unius a nobis idcirco <emph>699</emph> 
 vel usiae vel substantiae cum Deo patre confessum,
ne creatura potius, aut adoptio, aut appellatio
videretur. Et quia ex ipso esset, ut ex patre
filius, ut ex Deo Deus, ut ex virtute virtus, ut ex spiritu
spiritus, ut lumen ex lumine; similitudinem quoque
ejus ad Deum patrem non inviti audientes (quippe cum
imago invisibilis Dei sit) <note>(Coloss. I, 13)</note>, sed eam solam
similitudinem dignam ad Patrem intelligentes,
quae veri Dei sit ad Deum verum: ita ut non unio
divinitatis, sed unitas intelligatur; quia unio sit singularis,
unitas vero secundum nativitatis veritatem
plenitudo nascentis sit: maxime cum Dominus ipse
Jesus Christus ad discipulos suos sit professus, dicens:
<pb n="0711C"/> <hi>Ego et Pater unum sumus 
 <note>(Joan. X, 30)</note>
          </hi>; quo
non solum charitatem quae ad Patrem est, sed et divinitatem
quae Dei ex Deo est, significat; secundum
illud: <hi>Qui me vidit, vidit et Patrem (Joan, XIV, 9)</hi>; et, <hi>Si mihi non vultis credere, vel operibus meis credite,
quia Pater in me est, et ego in Patre 
 <note>(Joan. X, 38)</note>
          </hi>.</p>
        </div3>
<div3>
          <head>3.</head>
          <p>
 <hi>Filius ante tempus. Patre minor in forma servi.</hi> --Hanc igitur fidem semper tenentes, et tenebimus,
detestantes quoque eos qui dicunt, <hi>Non erat ante
quam nasceretur:</hi> non quod unigenitum Deum innascibilem
<pb n="0712A"/>
praedicemus, sed quod impium sit maxime,
Deo temporum tempus aliquod anteferre; cum ipsum
illud, <hi>antequam nasceretur non fuit,</hi> sit temporis.
Sed et obedientem quoque Patri Filium etiam
usque ad mortem crucis, secundum infirmitatem
adsumpti hominis, non negamus: cum ipse de adscensu
suo ad coelos locutus sit: <hi>Si diligeretis me,
gauderetis quia vado ad Patrem; quia Pater major
me est <note>(Joan. XIV, 28)</note>
          </hi>. Per cujus carnis susceptionem
nos sibi fratres connuncupare dignatus est <note>(Joan.
XX, 17)</note>, cum in forma Dei manens, forma servi esse
voluit.</p>
        </div3>
<div3>
          <head>4.</head>
          <p>
 <hi>Lapsi retractant quod gesserunt. Erroris auctores
damnant.</hi> Itaque, Charissimi, cum ex litteris vestris
in usiae silentio fraudem se passam, simplicitas
<pb n="0712B"/>
nostra cognoscat; etiam pietatem eorum, qui Arimino
Constantinopolim reverterunt, conventos, sicut
epistola vestra contenta testatur, neque eos
ad tantarum blasphemiarum damnationem potuisse
compellere, <emph>700</emph> fidelis dominici nominis praedicator
frater noster Hilarius nuntiaverit: nos quoque
ab his omnibus, quae per ignorantiam perperam gesta
sunt, referimus: Auxentium et Ursacium ac Valentem,
Gaium, Megasium et Justinum excommunicatos
habemus secundum litteras vestras: et certe, ut
diximus, juxta fratris nostri Hilarii professionem,
qui se pacem cum his qui horum sectarentur errores,
habiturum negavit: blasphemias quoque omnes,
quas litteris vestris subjecistis, damnamus, maximeque
eorum sacerdotes apostatas respuentes, qui in
<pb n="0712C"/>
loca fratrum indignissime exsulantium, quorumdam
aut ignoratione aut impietate sunt substituti:
pollicentes hoc coram Deo atque etiam confitentes,
ut quisque his, quae statuimus, intra Gallias putaverit
renitendum, a communione ac sede sit sacerdotii
abjiciendus. Neque enim, ut alias, aut occasionem
praedicandi non damnando permittens, aut contra
Deum et Christi unigeniti Dei majestatem aliter,
quam nos de homousii significatione sentimus obnitens,
dignus erit sanctitate sacerdotii nominis judicandus:
<pb n="0713A"/>
a quo etiam Saturninum, qui statutis salubribus
impiissime contradicit, secundum fratrum
nostrorum geminas jam litteras excommunicatum
ab omnibus Gallicanis episcopis Charitas Vestra cognoscat:
quem et vetera dissimulata (jam diu licet)
crimina, et caetera edita epistolis suis novae temeritatis
irreligiositas indignum episcopi nomine esse
fecerunt.
</p>
          <p> « Explicit fides catholica exposita apud Fariseam
civitatem ab episcopis Gallicanis ad Orientales episcopos. » </p>
<p>
            <emph>INCIPIT EPISTOLA EUSEBII AD GREGORIUM EPISCOPUM
 SPANENSEM <note>( <hi>Scripta circa an.</hi> 360)</note>.</emph>
          </p>
<p>Domino sanctissimo fratri Gregorio episcopo Eusebius
in Domino salutem.</p>
<pb n="0713B"/>
</div3>
<div3>
          <head>5. </head>
          <p>
Litteras sinceritatis tuae accepi, quibus, <emph>701</emph> 
ut decet episcopum et Dei sacerdotem, transgressori
te Osio didici restitisse, et plurimis cadentibus Arimino
in communicatione Valentis et Ursacii et caeterorum,
quos ipsi, agnito blasphemiae crimine, ante
damnaverunt, tuum assensum denegasse, fidem scilicet
servans, quam patres Nicaeani scripserunt.
Gratulamur tibi in hoc, gratulamur et nobis, quia
hoc cujus proposito et hac fide pollens nostri dignatus
es meminisse. Permanenti autem tibi in
eadem confessione, et nullam cum hypocritis retinenti
societatem, nostram tibi communicationem
promitte. Quibus potes tractatibus, quanto labore
<pb n="0714A"/>
praevales, transgressores objurga, infideles increpa,
nihil metuens de regno saeculari, ut fecisti: quia potior
est qui in nobis est, quam qui in hoc mundo.
Nos vero tui consacerdotes tertio laborantes exsilio,
hoc dicimus quod manifestum esse putavimus:
quoniam omnis spes Ariomanitarum non in sua aut
 linito consensu, sed in protectione pendet regni
saecularis: ignorantes scripta, quia maledicti sunt,
qui spem habent in hominem <note>(Jerem. XVII, 5)</note>. Nostrum
autem adjutorium in nomine Domini, qui fecit
coelum et terram <note>(Psal. CXXIII, 8)</note>. In passionibus
perdurare cupimus, ut, secundum quod dictum est,
in regno glorificari possimus <note>(Rom. VIII, 17)</note>. Dignare
nobis scribere quid malos corrigendo profeceris, vel
quantos fratres aut stantes agnoveris, aut ipse monendo
<pb n="0714B"/>
correxeris. Salutant te omnes qui mecum sunt,
 maxime Diaconus: simulque petunt, ut cunctos
lateri tuo fideliter adhaerentes nostro digneris obsequio
salutare.
</p>
          <p> <emph>702</emph> Explicit epistola Eusebii ad Gregorium episcopum
Spanensem.</p>
</div3>
      </div1>

<div1>
        <head>FRAGMENTUM XII ( <hi>Alias</hi> I <hi>partis</hi> ).</head>
<p>
          <emph> « INCIPIT EXEMPLUM EPISTOLAE LIBERII EPISCOPI URBIS
ROMAE, FACTAE AD CATHOLICOS EPISCOPOS ITALIAE » 
<note>( <hi>an. 363, aut etiam serius</hi> )</note>.</emph>
        </p>
<p divs_removed="true">Liberius episcopis catholicis per Italiam consistentibus,
in Domino aeternam salutem.

        </p>
        <div3 moved_from_p="true">
            <head>1.</head>
          <p>
 <hi>Arimini lapsis ignosci quidam nolunt. Aliter sentit
<pb n="0715A"/>
Liberius.</hi> --Imperitiae culpam oblitterat resipiscens.
Hoc autem de Scripturis sanctis advertere est.
Pietatem ad omnia utilem esse legimus, cui cedit
corporalis exercitatio, quamvis et ipsa utilitatis retineat
fructus: quam sectandam nobis etiam ratio temporis
praesentis exposcit. Non enim si aliqui forte
qui hoc studii gerunt, ratione provisam destruere
impudenter saeviori censura; hoc aestimaverint et
novare, quod jam ex apostolica auctoritate munitum
est de pietate, cum dictum est, non esse parcendum
his qui apud Ariminum ignorantes egerunt, quibus
nescire inlicitum, fuit captum errori incidere, idcirco
veritas repedanda est. Sed mihi, cui convenit omnia
moderate perpendere, maxime cum et Aegyptii omnes
et Achivi accusati sententiam receperunt
multis, parcendum quidem his de quibus supra tractavimus,
<pb n="0715B"/>
auctores vero esse damnandos, qui obliqua
et maligna <emph>703</emph> subtilitate et caligine offenderunt
innocentium sensus, per quae velamen obducerent
veritati, tenebras lucem, et lucem tenebras venditantes.</p>
        </div3>
<div3>
          <head>2.</head>
          <p>
 <hi>Quo pacto ignoscat.</hi> Igitur si quis ignorationis
captum resipiscens sermonis nostrae advocationis
 brevissima illud virus in se pestiferum Ariani
dogmatis subdolum ac tenebrosum fuerat expertus,
reparatus exhauriat; condemnet, vehementiusque in
auctores ejus insaeviat, quos in se violentos expertus
est, totumque se fidei apostolicae et catholicae usque
ad Nicaenae synodi conventum de integro mancipet.
Per quam professionem, etiamsi quibusdam
<pb n="0716A"/>
leve et remissum videtur, recuperet id quod per astutiam
rectitatis amiserat. Verum si aliquis tam stolidae
mentis, quod haud credo, fuerit inventus, qui
non solum nolit converti antidotum recipiens sanitatis;
 venenum virusque noxius sese vindicare
crediderit: et ratione vincetur, et auctori perfidiae
perdite deputatus, Ecclesiae catholicae spiritali vigore
plectetur.
</p>
          <p>
            <emph>ITEM EXEMPLUM EPISTOLAE EPISCOPORUM ITALIAE.</emph>
          </p>
<p>Dilectissimis fratribus per Illyricum fidem paternam
retinentibus, episcopi Italiae in Domino aeternam
salutem</p>
        </div3>
<div3>
          <head>3.</head>
          <p>
 <hi>Itali Arimini statutis rescissis Nicaenae fidei se
reddunt.</hi> --Divini muneris gratia, ut secundum
Apostolum omnes unum sapere, omnes unum confiteri
<pb n="0716B"/>
coeperimus. Et quantum ad Italiam quidem
pertinet, cum fidei paternae, hoc est, apud Nicaeam
scriptae se reddidit, fraudem quam passa est apud
Ariminum recognoscens: Illyricum etiam Deum clementi
nutu respexisse gaudemus; et consortio infidelitatis,
quo gravabatur, abjecto, <emph>704</emph> ea quae sunt
rectae sententiae probare coepisse gratulamur. Nostram
igitur, dilectissimi Fratres, unam eamdemque
accipite firmam subscriptione sententiam. Nicaeni
tractatus adversus Arium Sabelliumque, cujus Photinus
partiaria haereditate damnatur, decreta servamus.
Ariminensis concilii statuta quorumdam tergiversatione
corrupta, consensu omnium provinciarum,
jure rescindimus; quorum etiam exemplaria
<pb n="0717A"/>
transmittenda censuimus, ut nec in fide retinenda,
nec in confutando Ariminensi concilio aliqua videretur
 esse condissensio. Quicumque igitur nostrae
unanimitatis optat habere consortium, quicumque
individuam pacem nobiscum habere desiderat,
quae sunt nostrae sententiae comprobare festinet, et
fidei nobis <note>( <hi>f</hi>. a nobis)</note> memoratae subscriptionem, et
rescissionem Ariminensis concilii sine ambiguitate
mittendo. Id certe petimus, quod complurium harum
provinciarum porrigimus ipsi consensu. Auctores
autem haeresis Arianae vel Aetianae, Valentem et
Ursacium, caeterosque eorumdem consortes non
nunc esse quod manifestari apud Illyricum coeperunt,
sed olim condemnasse ( <hi>id est,</hi> ibi condemnatos
esse) manifestum est. Explicit.
</p>
        </div3>
      </div1>

<div1>
        <head>FRAGMENTUM XIII ( <hi>Alias</hi> II <hi>partis</hi> ).</head>
<p>
          <emph>INCIPIT EPISTOLA GERMINII EPISCOPI ADVERSUS
ARIANOS JAM SUBSCRIPSERANT IN CONCILIO ARIMINENSI, SCIENTES QUOD MALE FECERUNT <note>( <hi>Circa
an. 365 edita</hi> )</note>.</emph>
        </p>
<p>Ego Germinius episcopus credo et profiteor esse
unum verum Deum patrem, aeternum, omnipotentem:
et Christum filium ejus unicum et Dominum
Deum nostrum, <emph>705</emph> de vero Deo patre
verum Dei filium, ante omnia genitum, divinitate,
charitate, majestate, virtute, claritate, vita, sapientia,
scientia Patri per omnia similem, utpote
perfectum de perfecto genitum: susceptionem etiam
hominis ex virgine Maria, sicut prophetae futurum
<pb n="0717C"/>
praedixerunt, et evangelicae atque apostolicae voces
completum docent. Passiones quoque ejus et mortem
et resurrectionem et in coelis adscensionem suscipimus,
credimus, profitemur: et quod in fine
mundi de coelis descensurus sit judicare vivos et
mortuos, et reddere unicuique secundum opera ejus.
Et in Spiritum sanctum, id est paraclitum, qui nobis
a Deo patre per Filium datus est. Explicit.
</p>
      </div1>

<div1>
        <head>FRAGMENTUM XIV ( <hi>Alias</hi> I <hi>partis</hi> ).</head>

<pb n="0718A"/>
<p>
          <emph>INCIPIT EXEMPLUM EPISTOLAE VALENTIS, URSACII ET ALIORUM
AD GERMINIUM ( <hi>anno 366 scriptae</hi> ).</emph>
        </p>
<p divs_removed="true">Domino religiosissimo fratri Germinio, Valens,
Ursacius, Gaius et Paulus salutem.

        </p>
        <div3 moved_from_p="true">
            <head>1.</head>
          <p>
 <hi>Germinius accusatur quod homoeusion defendat.</hi> --Cum de spe et salute sollicitudo incumbit, magis laudandi
esse debent qui solliciti sunt, quam reprehensionem
aliquam sustinere. Salus autem ac spes principaliter
in fide catholica consistit. Et ideo quamvis
 conventione a dominis nostris fratribus et coepiscopis
nostris Valente et Paulo admonita noluerit
ad id quod rumor jactitat de te respondere, domine
religiosissime: tamen quia litteris tuis testificatus es,
te in eadem charitate perseverare, et paratum esse
<pb n="0718B"/>
illibatam dilectionem habere erga nos ostendere;
propterea in unum apud Singidunum congregati, iterum
his commonefacimus sanctitatem tuam, ut omni
occasione ambigui exclusa, digneris rursus rescribere
nobis. Si a fide catholica, quae Arimini a
sancto concilio exposita confirmataque est, cui etiam
universi Orientis episcopi consenserunt, sicuti <emph>706</emph> 
jam professus es te non recessurum, apertius quaeritur
significes. Est autem hoc, sicut in ea cautum est: <hi>Similem dicimus Filium Patri secundum Scripturas,</hi> 
non <hi>secundum substantiam,</hi> aut <hi>per omnia,</hi> sed absolute.
Si enim haec expositio immutata fuerit; manifeste
quondam Basilii perfida assertio, propter
quam synodus facta est, qua etiam merito damnata
est, reparabitur.
</p>
        </div3>
        <pb n="0718C"/>

<div3>
          <head>2. </head>
          <p>
 <hi>Retractatio illius deposcitur.</hi> --Dignare igitur
hoc, quod quaeritur, evidenter litteris tuis declarare:
non dixisse, aut dicere, vel dicturum, similem esse
per omnia Filium Patri excepta innativitate: ne
quod perlatores litterarum Jovianus diaconus et
Martyrius subdiaconus verbo deprecationis suae ante
praedictos dominos meos fratres et coepiscopos nostros
Valentem et Paulum asserebant, magis credibile
<pb n="0719A"/>
esse videatur, quia per omnia similem esse Filium
Patri profitearis. Si enim sic te, sicut optavimus,
sentire scriptis tuis manifestaveris; querelam
pro injuria a quibusdam clericis tuis Palladio et Gaio
fratribus et coepiscopis nostris factam <note>( <hi>f.</hi> facta)</note>, licet
nolueris, sicut prima conventione admonitus es,
exquirere ad aestimationem tuam pertinet, illis
scilicet praestantibus pro sua temeritate rationem.
Haec per Secundianum presbyterum, Pullentium lectorem,
et Candidianum exorcistam transmisimus
Charitati tuae XV calendas januarias ( <hi>anno</hi> 366),
Gratiano nobilissimo P. et Dagalaifo conss., exemplum
penes nos retinentes.
</p>
        </div3>
      </div1>

<div1>
        <head>FRAGMENTUM XV ( <hi>Alias</hi> I <hi>partis</hi> ).</head>
<p>
          <emph>
            <pb n="0719B"/>INCIPIT RESCRIPTUM GERMINII AD RUFIANUM, PALLADIUM,
ET CAETEROS <note>( <hi>an.</hi> 367)</note>.</emph>
        </p>
<p divs_removed="true">Dominis Fratribus religiosissimis Rufiano, Palladio,
Severino, Nichae, Heliodoro, Romulo, Muciano et
Stercorio Germinius in Domino salutem.

        </p>
        <div3 moved_from_p="true">
            <head>1.</head>
          <p>
 <hi>Filium Patri per omnia similem esse et traditione
et Scripturis doceri.</hi> --Vitalis V. C. militantis in
officio sublimis Praefecturae relatione comperimus,
desiderare Sanctitatem vestram, significari <emph>707</emph> vobis
aperte quid est, quod de fide nostra Valenti, Ursacio,
Gaio et Paulo displiceat. Necessarium duxi,
his litteris patefaciendum Sanctitati vestrae, et id,
quod in vobis ipsis ab initio esse confido, dicere. Nos
hoc quod et a patribus traditum accepimus, et divinis
Scripturis quod semel didicimus, et quotidie docemus,
<pb n="0719C"/>
Christum Dei filium Dominum nostrum per
omnia Patri similem, excepta innativitate, Deum
de Deo, lumen de lumine, virtutem de virtute, integrum
de integro, perfectum de perfecto, ante saecula
et ante universa, quae intelligi vel dici possunt,
genitum, cujus nativitatem nemo scit nisi solus Pater,
ipso Filio adserente: <hi>Quia nemo novit Filium nisi Pater,
neque Patrem quis novit nisi Filius, et cui voluerit
Filius revelare <note>(Matth. XI, 27)</note>
            </hi>: per quem facta sunt
omnia, sine quo factum est nihil, secundum divinas
voces ipsius Salvatoris nostri Filii dicentis: <hi>Pater
meus usque modo operatur, et ego operor <note>(Joan. V, 18)</note>
            </hi>;
et iterum, <hi>Quaecumque enim Pater facit, haec et similiter
Filius facit <note>(Ibid., 19)</note>
            </hi>; et iterum, <hi>Ego et Pater
unum sumus <note>(Joan. X, 30)</note>
            </hi>; et iterum, <hi>Qui me vidit,
<pb n="0719D"/>
vidit et Patrem <note>(Joan. XIV, 9)</note>
            </hi>; et iterum, <hi>Quomodo
Pater vitam habet in semetipso, ita dedit et Filio vitam
habere in semetipso <note>(Joan. V, 26)</note>
            </hi>; et iterum, <hi>Sicut Pater
suscitat mortuos et vivificat, ita et Filius quos vult
vivificat <note>(Ibid., 21)</note>
            </hi>; et iterum, <hi>Creditis in Deum, et in
me credite <note>(Joan. XIV, 1)</note>
            </hi>; et iterum, <hi>Neque enim Pater
<pb n="0720A"/>
judicat quemquam, sed omne judicium dedit Filio,
ut omnes honorificent Filium sicut honorificant Patrem <note>(Joan. V, 22, 23)</note>
            </hi>;
et iterum cui Pater dixit, <hi>Faciamus hominem ad imaginem et similitudinem nostram <note>(Gen. I, 26)</note>
            </hi>,
nec dixit, ad imaginem tuam, vel,
ad imaginem meam, ne aliquam dissimilitudinem in
Filii sui divinitate demonstraret: sed propterea
conjunxit, <hi>ad imaginem et similitudinem nostram,</hi> ut
Filium suum sibi similem per omnia Deum manifestaret.
Iterum Evangelista, <hi>Vidimus gloriam ejus, gloriam
quasi unigeniti a Patre, plenum gratia et veritate. <note>(Joan. I, XIV.)</note>
            </hi> 
 Et Apostolus ad Corinthios, <hi>In quibus
Deus hujus saeculi excaecavit mentes infidelium, ut non
refulgerent illuminatione Evangelii gloriae Christi, quae
est imago Dei <note>(II Cor. IV, 4)</note>
            </hi>. Et iterum idem Apostolus:
<pb n="0720B"/> <hi>Et transtulit nos in regno filii charitatis suae, in
quo habemus redemptionem et remissionem peccatorum,
qui est imago Dei invisibilis, primogenitus omnis
creaturae 
 <note>(Coloss. I, 13 et seqq.)</note>
            </hi>. Et iterum idem Apostolus: <emph>708</emph> 
 <hi>Hoc enim sentite in vobis, quod et in
Christo Jesu, qui cum in forma Dei esset, non rapinam
arbitratus est se esse aequalem Deo, sed semetipsum
exinanivit formam servi accipiens, in similitudine
hominum factus <note>(Philip. II, 5 et seqq.)</note>
            </hi>. Quis non
intelligat, quia quemadmodum secundum servi formam
vera fuit caro nostra in Christo; ita et in Dei
forma vera sit divinitas Patris in Filio? Et iterum: <hi>Videte ne quis vos seducat per philosophiam et inanem
fallaciam secundum traditionem hominum, secundum
elementa hujus mundi, et non secundum Christum;
<pb n="0720C"/>
quia in ipso habitat omnis plenitudo divinitatis corporaliter <note>(Coloss. II, 8)</note>
            </hi>.
Si ergo omnis plenitudo divinitatis
inhabitat in Christo, jam non ex parte similis et ex
parte dissimilis, sicut nunc asserunt, qui propter
contentionem suae libidinis retrorsum abeuntes, semetipsos
a nobis averterunt.</p>
        </div3>
<div3>
          <head>2.</head>
          <p>
 <hi>Quae in contrarium afferuntur qui explicanda.</hi> --Nam quod putant se pro magno de divinis Scripturis
proferre, ut dicant Christum facturam et creaturam:
e contrario nos secundum Scripturas dicimus
viam, et januam, et lapidem offensionis, et petram
scandali, et fundamentum, et brachium, et manum,
et sapientiam, et verbum, et agnum, et ovem, et pastorem,
et sacerdotem, et vitem, et diem, et alia. Sed
haec omnia sic intelligimus et dicimus, ut virtutes et
<pb n="0720D"/>
operationes filii Dei intelligamus, non ut divinam
ejus ex Patre nativitatem hujuscemodi nominibus
comparemus; quia ex nihilo omnia per Filium facta
sunt, Filius autem non ex nihilo, sed ex Deo patre
est genitus.</p>
        </div3>
<div3>
          <head>3.</head>
          <p>
 <hi>Valentis inconstantia, et fidei a Marco Arethusio
<pb n="0721A"/>
editae occasio.</hi> --Miror autem praedictum Valentem
aut oblitum esse, aut certe subdole dissimulare,
quid in praeteritum gestum definitumque sit. Nam
sub bonae memoriae Constantio imperatore, quando
inter quosdam coeperat esse de fide dissensio, in
conspectu ejusdem imperatoris, praesentibus Georgio
episcopo Alexandrinorum Ecclesiae, Pancratio
Pelusinorum, Basilio episcopo tunc Anquiritano,
praesente etiam ipso Valente et Ursacio, et mea
parvitate, post habitam usque in noctem de fide disputationem
et ad certam regulam perductam, Marcum
<pb n="0722A"/>
ab omnibus nobis electum fidem dictasse, in
qua fide sic conscriptum est: <hi>Filium similem Patri
per omnia, ut sanctae dicunt et docent Scripturae:</hi> cujus
integrae professioni consensimus omnes, <emph>709</emph> et
manu nostra subscripsimus. Si autem nunc aliquid
spiritus hujus mundi suggerit, ex aperto adhuc scire
non possumus. Nam ut nos professi sumus de Scripturis
per omnia similem Filium Patri, excepta innativitate;
exponant et illi de Scripturis, quemadmodum
parte similis sit, parte dissimilis.</p>
        </div3>
<div3>
          <head>4.</head>
          <p>
 Et ideo, Fratres dilectissimi, haec intrepidanter
<pb n="0723A"/>
et sine mora vestrae dilectionis ad conscientiam, per
Cyriacum officialem, cujus prima inventa occasio est
post Carinium diaconem quem ad vos misi, professionem
destinavit: <emph>710</emph> ut per vestram quoque vigilantissimam
devotionem apud Deum universae fraternitati
intimetur, ne quis fallacis diaboli laqueis
<pb n="0724A"/>
ignorans implicetur. Jam vestrae est unanimitatis,
rescribere mihi quid vobis sanctus Spiritus suggerat.
Sane intimo Charitati Vestrae, me huic epistolae, propterea
quod manus dolerem, subscribere non potuisse:
subscribendum autem mandasse fratribus et compresbyteris
nostris Innocentio, Octavio et Catulo.

</p>
        </div3>
      </div1>
</body>
  </text>
</TEI>