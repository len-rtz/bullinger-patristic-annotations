<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml" schematypens="http://relaxng.org/ns/structure/1.0"?>
<?xml-model href="http://www.tei-c.org/release/xml/tei/custom/schema/relaxng/tei_all.rng" type="application/xml"
        schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
     <fileDesc>
         <titleStmt>
              <title>De cibis Judaicis</title>
              <author ref="http://viaf.org/viaf/262938015">Novatianus<date>fl. 260</date> </author>
         </titleStmt>
         <editionStmt>
              <edition>early modern edition, no apparatus</edition>
              <editor>Jacques-Paul Migne</editor>
         </editionStmt>
         <publicationStmt>
                 <publisher>J. P. Migne</publisher>
                 <pubPlace>Parisiis</pubPlace>
                 <date>1844</date>
              </publicationStmt>
          <seriesStmt>
           <title>Patrologia Latina, vol. 3</title>
           <idno>Novati.DeCiJu</idno>
          </seriesStmt>
          <notesStmt>
  			<note/>
 		  </notesStmt>
  		<sourceDesc>
    		<p>Patrologia Latina</p>
  		</sourceDesc>
 	</fileDesc>
      <encodingDesc>
         <projectDesc>
        <p>this file was encoded in TEI xml for the University of Zurich's <emph>Corpus Corporum</emph> project (www.mlat.uzh.ch) by Ph. Roelli in 2019</p>
      </projectDesc>
          <editorialDecl>
             <normalization>
          <p>Classical Latin orthography</p>
        </normalization>
          </editorialDecl>
      </encodingDesc>
 	  <profileDesc>
		<creation>
 		<date/>
  		</creation>
  	  <langUsage>
  		<language ident="lat">latin</language>
  	  </langUsage>
  	  <textClass>
  		<keywords>
 		 <list>
 		  <item/>
		  <item/>
	  	 </list>
  		</keywords>
  		<keywords scheme="genre">
  		 <list>
   			<item/>
  		</list>
  		</keywords>
  		<keywords scheme="period">
 		 <list>
   			<item/>
  		 </list>
  		</keywords>
 	   </textClass>
 	</profileDesc>
 </teiHeader>
<text>
 <body>	


<div2>
        <head>CAPUT PRIMUM. <hi>Novatianus presbyter Romanus in secessu suo, tempore persecutionis Decianae, variis fratrum litteris provocatus, adversus Judaeos post superiores duas Epistolas de Circumcisione et de Sabbato, etiam hanc de Cibis Judaicis edidit.</hi> </head>

<pb n="0953A"/>
<p>Et si mihi, fratres sanctissimi, exoptatissimus dies
ille et inter praecipuos beatosque referendus est
quo litteras vestras et scripta suscipio; (quid enim
me aliud nunc faciat liberiorem?) tamen non minus
egregium diem et inter eximios arbitror computandum,
 quo similes vobis affectu debitae charitatis
remittens, et ego ad vos compari voto litteras scribo.
Nihil enim me, fratres sanctissimi, tantis constrictum
<pb n="0953B"/>
vinculis tenet, nihil tantis curarum ac sollicitudinum
stimulis excitat et exagitat, quam ne jacturam vobis
quamdam per absentiam meam putetis illatam, cui
remedium connitor dare, dum elaboro vobis me
praesentem frequentibus litteris exhibere. Quamquam
ergo et officium debitum, et cura suscepta,
et ipsa ministerii imposita persona hanc a me litterarum
scribendarum exposcant necessitatem, tamen
vos illam plus exaggeratis, dum me ad scribendum
frequentioribus litteris provocatis, et pronum me
licet ad ista charitatis solemnia magis impellitis,
dum sine cessatione in Evangelio vos perstare monstratis:
ex quo efficitur, ut et ego vos litteris meis
non tam instruam jam cruditos, quam incitem paratos.
Nam qui sincerum Evangelium et excretum
<pb n="0953C"/>
ab omni perversae labe doctrinae non tantum tenetis,
verum etiam animose docetis, magistrum hominem
non quaeritis; qui rebus ipsis vos doctores esse
monstratis. Currentes igitur vos exhortor et vigilantes
excito, et <hi>adversus spiritalia nequitiae <note>(Ephes. VI, 12)</note>
          </hi> 
dimicantes alloquor, et <hi>ad brabium cursu vocationis in
Christo <note>(Phil. III, 14)</note>
          </hi> tendentes impello: ut tam haereticorum
sacrilegis calumniis, quam etiam Judaeorum
<pb n="0954A"/>
otiosis fabulis calcatis et rejectis, traditionem solam
Christi doctrinamque teneatis, ut condigne auctoritatem
vobis ejus nominis vindicare possitis. Quam vero
sint perversi Judaei, et ab intellectu suae Legis
alieni, duabus epistolis superioribus, ut arbitror,
plene ostendi, in quibus probatum est prorsus ignorare
illos quae sit vera Circumcisio, et quid verum
Sabbatum; quorum adhuc magis ac magis caecitas
revincitur in hac epistola, in qua aliquid de Cibis
ipsorum breviter disseritur: hinc etenim se solos
sanctos, et caeteros omnes aestimant inquinatos.</p>
</div2>

<div2>
        <head>CAPUT II. <hi>In primis Legem spiritalem esse tradit; et proinde cum cibus primus hominibus, solus arborum fructus fuerit, et usus carnis accesserit: Legem postmodum subsecutam, quae cibos discernens, quaedam quasi munda concessit animalia, quaedam interdixit quasi non munda, spiritaliter esse intelligendam: praesertim cum pronuntiata sint omnia</hi> valde bona, <hi>et etiam immunda animalia ad sobolem in arca Noe reservata sint; quae alioqui possent auferri, si propter inquinamentum suum aboleri debuissent.</hi> </head>

<pb n="0954B"/>
<p>Itaque in primis illud collocandum est, <hi>Legem spiritalem
esse <note>(Rom. VII, 14)</note>
          </hi>; quam si spiritalem negant,
utique blasphemant: si devitantes blasphemiam, spiritalem
confitentur; spiritaliter legant. Divina enim divine
sunt recipienda, et sancta utique asserenda. Caeterum
culpa gravis inuritur, si terrestris et humana
sacris et spiritalibus Litteris doctrina praestatur;
<pb n="0954C"/>
quod ut ne fiat cavendum est. Caveri autem potest,
si quae a Deo praecepta sunt sic tractentur, ne auctoritatem
ejus imminuant assumpta; ne dum quaedam
impura et non munda dicuntur, institutio illorum
infamem reddiderit institutorem. Videbitur
enim, reprobando quae fecit, opera propria damnasse,
quae quasi bona probaverat: et in utroque
inconstans, quod haeretici quidem volunt, videri
<pb n="0955A"/>
denotabitur; dum aut quae non erant munda benedixit,
aut quae benedixerat, quia et munda et bona,
postea reprobavit quasi non bona, quippe quia non
munda; cujus consequenter enormitas perpetua
manebit et controversia, si perseverat ista Judaica
doctrina, quae omnibus viribus amputanda est: ut,
dum quid enormiter ab ipsis traditur, a nobis tollatur:
et operum suorum competens dispositio, et
divinae Legis congruens et spiritalis illatio remittatur.
Sed ut ab exordio rerum, et unde oportet incipiam;
cibus primis hominibus solus arborum fuit
foetus et fructus <note>(Gen. I, 29)</note>. Nam a pomis usum postea
ad fruges contulit culpa, conditionem conscientiae ipso
 situ corporis approbante. Nam et innocentia decerpturos
alimenta ex arboribus, adhuc sibi bene
<pb n="0955B"/>
conscios homines ad superna subrexit, et commissum
delictum ad conquirenda frumenta homines terrae
soloque dejecit. Postea etiam <note>(Ibid. IX, 3)</note> usus carnis
accessit, divina gratia humanis necessitatibus competentia
ciborum genera prorsus opportunis temporibus
porrigente. Nam et teneros et rudes homimines
alere debebat mollior, cibus, et non sine labore
confectus, ad emendationem scilicet; ne iterum
liberet delinquere, si innocentiam impositus labor
non admoneret. Et quia jam non paradisus custodiendus,
sed mundus totus fuerat excolendus, robustior
cibus carnis offertur, ut ad emolumenta
culturae plus aliquid humanorum corporum viribus
adderetur. Haec omnia gratia (ut dixi) et dispositione
divina, ne aut minus redderetur robustior cibus
<pb n="0955C"/>
quo referti ad opera marcescerent, aut amplius
tenerior, quo pro modo virium oppressi ferre non
possent. Lex autem postmodum subsecuta cibos
carnis cum discretione disposuit: quaedam enim ad
 usum, quasi munda contribuit et concessit animalia;
quaedam interdixit, quasi non munda, et ipsos
edentes inquinatura. Et mundorum quidem hanc formam
dedit, ut quae ruminatione ruminent et ungulas
findant, munda; immunda, quae neutrum horum vel
alterum faciant <note>(Levit. XI, 3, 4)</note>. Sic in piscibus quoque
 ea demum munda essent quae cooperta squamis et armata
<pb n="0956A"/>
remigiis <note>(Levit. IX, 10)</note>; at quae contra, haec esse non
munda. Alitum quoque discrimen induxit <note>(Ib. v. 13)</note>,
 quidque aut reprobum judicaretur, aut mundum. Ita
Lex solertiam maximam faciendae animalium separationis
instituit, quae in unam benedictionis formam
constitutio antiqua contraxit. Quid igitur dicemus?
immunda ne ergo animalia? Quid est enim aliud,
non munda, quam quae Lex a ciborum usibus separavit?
Quid enim et illud quod jam diximus? Ergo
institutor non mundorum Deus, et culpa factorum
in artificem redundabit, qui non munda produxit:
quod utique dicere extremae summaeque dementiae
est, Deum accusare quasi instituerit immunda, et
divinae majestati crimen inferre, quasi fecerit reproba:
praesertim cum et pronuntiata sint <hi>valde bona (Gen.
<pb n="0956B"/>
I, 31)</hi>, et quae bona ut <hi>crescerent et multiplicarentur,</hi> 
benedictionem ab ipso Deo sint consecuta. Insuper
etiam <note>(Ibid. VII, 2)</note> in arca Noe praecepto Creatoris
ipsorum ad sobolem reservata: ut et necessaria probarentur,
dum custodiuntur; et bona, dum necessaria,
probarentur: licet ibi quoque sit discrimen adjectum.
Sed tamen vel tunc institutio istorum non
mundorum funditus potuisset auferri, si propter inquinamentum
suum debuisset aboleri.</p>
</div2>

<div2>
        <head>CAPUT III. <hi>Non culpanda itaque immunda animalia, ne in Auctorem culpa revocetur: sed quando irrationale animal ob aliquid rejicitur, magis illud ipsum in eo qui rationalis est homine damnari: In animalibus proinde mores humanos actus et voluntates depingi.</hi> </head>
<p>
          <pb n="0956C"/>Quatenus ergo (ut Apostolo auctore monstravimus)
spiritalis Lex ista spiritaliter recipienda est,
ut Legis ratio divina et certa praestetur? Primo credendum
est quidquid est a Deo institutum, mundum
esse, et ipsa institutionis auctoritate purgatum:
neque culpandum, ne in Auctorem culpa revocetur.
Deinde Legem ad hoc filiis Israel datam, ut per illam
proficerent et redirent ad mores bonos, quos
cum a Patribus accepissent, in Aegypto propter consuetudinem
barbarae gentis corruperant. Denique et
decem Sermones illi in tabulis nihil novum docent,
<pb n="0957A"/>
sed quod obliteratum fuerat admonent: ut justitia
in illis, ignium more, quasi afflatu quodam Legis,
sopita recalesceret. Proficere autem poterant intellecto
plns in hominibus vitia fugienda, quae Lex
damnasset etiam in pecoribus. Nam quando irrationale
animal ob aliquid rejicitur, magis illud ipsum
in eo qui rationalis est homine damnatur. Et si
in eo aliquid quod ex natura habet quasi inquinamentum
notatur; plus culpabile, cum illud contra
naturam in homine comperitur. Ergo, ut homines
mundarentur, pecora culpata sunt; scilicet ut et homines
qui eadem vitia haberent, aequales pecoribus
aestimarentur. Quo pacto factum est, ut nec animalia
damnarentur ab Institutore, sui culpa; et homines
in pecoribus eruditi ad immaculatam institutionis
<pb n="0957B"/>
suae possent redire naturam. Considerandum enim
quomodo Lex munda et non munda discernit: <hi>Munda,</hi> 
inquit, <hi>et ruminant et ungulam findunt; immunda</hi> 
neutrum faciunt, aut ex duobus unum aliquid. Omnia
ista unus artifex fecit; et qui fecit ipse benedixit.
Institutionem igitur mundam utriusque conspicio; quia
et qui instituit sanctus est, et quae instituta sunt culpam
non habent, dum hoc sunt quod facta sunt. Crimen enim
numquam natura, sed voluntas perversa excipere consuevit.
Quid ergo est? In animalibus mores depinguntur
humani, et actus, et voluntates. Mundi,
si ruminent, id est in ore semper habeant quasi
cibum praecepta divina. Ungulam findunt, si firmo
gradu innocentiae, justitiae omnisque virtutis vitae
itinera conficiant. Eorum enim quae in duas ungulas
<pb n="0957C"/>
pedem dividunt, robustus semper incessus: dum
lubricum partis alterius ungulae firmamento fulcitur,
et in vestigii soliditate retinetur. Sic qui neutrum
faciunt, immundi sunt: quorum nec in virtutibus
firmus ingressus est, nec divinorum praeceptorum,
more illius ruminationis, teritur cibus.
<pb n="0958A"/>
Nam et qui alterum faciunt, nec ipsi mundi, dum
sunt ex altero debiles, nec in utroque perfecti. Hi
autem sunt aut utrumque facientes, ut Fideles, qui
mundi; aut alterum, ut Judaei et Haeretici, qui sunt
inquinati; aut neutrum, ut ethnici, qui sunt consequenter
immundi. Ita in animalibus, per Legem
quasi quoddam humanae vitae speculum constitutum
est, in quo imagines sanctionum considerent, ut plus
vitiosa quaeque hominibus contra naturam commissa
damnarentur, dum etiam naturaliter in pecoribus
constituta culpantur. Nam quod in piscibus squamis
aspera pro mundis habentur; asperi et hispidi
et hirti et firmi et graves mores hominum
probantur: quae autem sine his sunt, immunda;
quia leves et lubrici et infidi et effeminati mores
<pb n="0958B"/>
improbantur. Quid enim vult sibi Lex cum dicit <hi>
            <note>(Levit.
XI, 4)</note> Camelum non manducabis?</hi> Nisi quoniam
de exemplo animalis vitam damnat enervem et
criminibus tortuosam. Aut cum <hi>
            <note>(Ibid. 7)</note> suem</hi> cibo
prohibet assumi? Reprehendit utique coenosam
et luteam et gaudentem vitiorum sordibus vitam, bonum
suum non in animi generositate, sed in sola
carne ponentem. Aut cum <hi>
            <note>(Ibid. 6)</note> leporem?</hi> Accusat
deformatos in feminam viros. Quis autem <hi>
            <note>(Ibid.
29, 30)</note> mustelae</hi> corpus cibum faciat? Sed furta reprehendit.
Quis <hi>lacertam?</hi> Sed odit vitae incertam
varietatem. Quis <hi>stellionem?</hi> Sed maculas mentium
execratur. Quis <hi>
            <note>(Ibid. 13, 14, 16)</note> accipitrem,</hi> 
quis <hi>milvum,</hi> quis <hi>aquilam?</hi> Sed odit raptores ac violentus,
scelere viventes. Quis <hi>vulturem?</hi> Sed execratur
<pb n="0958C"/>
praedam de aliena morte quaerentes. Aut quis <hi>
            <note>(Ibid. 15)</note> 
 corvum?</hi> Sed versutas exsecratur voluntates. <hi>Passerem</hi> 
 quoque cum interdicit, intemperantiam
coarguit: quando <hi>
            <note>(Levit. XI, 16)</note> noctuam,</hi> odit
lucifugas veritatis: quando <hi>
            <note>(Ibid. 18)</note> cygnum</hi> cervicis
altae superbos: quando <hi>
            <note>(Ibid. 10)</note> charadrium,</hi> 
<pb n="0959A"/>
garrulam nimis linguae intemperantiam: Quando <hi>vespertilionem,</hi> 
 quaerentes tenebras noctis simul et erroris.
Haec ergo et his paria Lex in animalibus execratur:
quae in illis quidem non criminosa, quia in hoc
nata sunt; in homine culpata, quia contra naturam,
non ex institutione, sed ex errore quaesita sunt.</p>
</div2>

<div2>
        <head>CAPUT IV. <hi>His accessisse et aliam causam, cur multa a Judaeis ciborum genera tollerentur; ad coercendam nimirum intemperantiam populi, uni Deo servituri.</hi> </head>
<p>His igitur ita se habentibus accesserunt et aliae
causae, quibus multa a Judaeis ciborum genera tollerentur:
quod ut fieret, immunda multa sunt dicta,
non ut illa damnarentur, sed ut isti coercerentur
servituri uni Deo: quia ad hoc assumptos frugalitas
decebat et gulae temperantia, quae semper
religioni deprehenditur esse vicina, immo (ut ita
<pb n="0959B"/>
dixerim) consanguinea potius atque cognata: sanctitati
enim inimica luxuria est. Quomodo enim per
illam parcetur religioni, cum non parcatur pudori?
Non recipit luxuria Dei timorem, dum praecipitantibus
illam voluptatibus, in solam fertur cupiditatum
temeritatem: effusis enim habenis, sine more
admotis sumptibus quasi pabulis crescit excedens
patrimonium cum pudore; aut ut torrens aliquis;
e montium jugis cadens, non tantum opposita transcendit,
sed illa ipsa in aliorum ruinam secum rapit.
Ad coercendam ergo intemperantiam populi, remedia
sunt ista quaesita; ut quantum luxuriae demeretur,
tantum bonis moribus adderetur. Nam quid aliud
merebantur, quam ut ne omnibus escarum voluptatibus
uterentur, qui divinis mannae epulis vilissimos
<pb n="0959C"/>
Aegyptiorum cibos praeferre ausi sunt, carnes jurulentas
inimicorum atque dominorum ante libertatem
ponentes? Digni sane quos optata servitus
saginaret, quibus male displicuerit et melior et liber
cibus.</p>
</div2>

<div2>
        <head>CAPUT V. <hi>Et vero fuerit tempus aliquod, quo istae umbrae vel figurae exercendae: postquam autem</hi> finis legis <hi>Christus supervenit, omnia jam dici ab Apostolo munda mundis; et cibum verum et sanctum esse fidem rectam et immaculatam conscientiam.</hi> </head>
<p> Fuerit ergo tempus aliquod antiquum, quo
<pb n="0960A"/>
istae umbrae vel figurae exercendae, ut abstinendum
esset a cibis, quos institutio quidem commendaverat,
sed Lex interdixerat. Verum jam <hi>
            <note>(Rom. X, 4)</note> finis legis Christus</hi> 
 supervenit, cuncta legis obscura reserans,
 omnia quae sacramentorum nebulis antiquitas
texerat. Magister enim venit insignis, et Doctor
coelestis, et Institutor consummatae veritatis, sub
quo merito jam dicitur: <note>(Tit. I, 15)</note>: <hi>Omnia munda
mundis, inquinatis autem et infidelibus nihil mundum,
sed polluta sunt eorum et mens et conscientia.</hi> Item
alio loco <note>(I Tim. IV, 4, 5)</note>: <hi>Quia omnis creatura Dei
bona, et nihil rejiciendum quod cum gratiarum actione
percipitur: sanctificatur enim per verbum Dei et orationem.</hi> 
Rursum alibi <note>(I Tim. IV, 1, 2, 3)</note>: <hi>Spiritus
manifeste dicit, quod in novissimis diebus recedent quidam
a fide attendentes spiritibus seductoribus, doctrinis
daemoniorum in hypocrisi mendaciloquorum cauteriatam
habentium conscientiam suam, prohibentium
<pb n="0960B"/>
nubere, et abstinere a cibis quos Deus creavit ad percipiendum
cum gratiarum actione fidelibus, et his qui
cognoverunt Deum.</hi> Adhuc in altera parte <note>(I Cor. X,
25)</note>, <hi>Omne quod in macello venit, manducate,
nihil requirentes.</hi> Ex quibus constat omnia ista suis
benedictionibus reddita, jam Lege finita: nec ad
solemnitates ciborum esse redeundum, quas et certa
imperaverat causa, et jam sustulit libertas Evangelica
manumissione revocata. Clamat Apostolus <note>(Rom.
XIV, 17)</note>: <hi>Non est regnum Dei potus et cibus, sed justitia
et pax et gaudium.</hi> Item alio loco <note>(I Cor. VI, 13)</note>: <hi>Esca ventri et venter escis; Deus autem et hunc et hanc
evacuabit: corpus autem non fornicationi, sed Domino,
et Dominus corpori.</hi> 
 Deus ventre non colitur, nec
<pb n="0960C"/>
cibis <note>(Matth. XV, 17; Marc. VII, 19)</note>, quos Dominus dicit
perire, et in secessu naturali lege purgari. Nam
qui per escas Dominum colit, prope est, ut Dominum
habeat ventrem suum. Cibus, inquam, verus et sanctus,
et mundus est fides recta, immaculata conscientia,
et innocens anima: quisquis sic pascitur, Christo
convescitur; talis epulator conviva est Dei: istae
sunt epulae quae Angelos pascunt; istae sunt mensae
quae Martyres faciunt. Hinc est vox illa Legis <note>(Deut.
VIII, 3)</note>: <hi>Non in pane tantum vivit homo, sed in omni
verbo quod proficiscitur ex ore Dei.</hi> Hinc illa Christi: <note>(Joan. IV, 34)</note>:
 <hi>Mea esca est, ut faciam voluntatem
ejus qui me misit, et ut consummem opus ejus.</hi> Hinc
<pb n="0961A"/> <note>(Joan. VI, 26, 27)</note>:
 <hi>Quaeritis me, non quia signa vidistis,
sed quia manducastis de panibus meis, et saturati estis.
Operamini autem non eam escam quae perit, sed escam
permanentem in vitam aeternam, quam Filius hominis
vobis dabit: hunc enim Pater signavit Deus.</hi> Justitia,
inquam, et continentia et reliquis Deus virtutibus colitur.
 Nam et Zacharias refert <note>(Zach., VII, 6)</note>: <hi>Si manducetis,</hi> 
 inquit, <hi>aut bibatis, nonne vos manducatis
aut bibitis?</hi> Exprimens cibos aut potus, non
ad Deum pervenire, sed ad hominem: nec enim carneus
Deus est, ut carne placetur; nec in has voluptates
 attonitus, ut nostris gaudeat cibis. Deus
sola gaudet fide nostra, sola innocentia, sola veritate,
solis virtutibus nostris, quae habitant non in ventre,
sed in animo: quasque nobis acquirit divinus
<pb n="0961B"/>
timor et coelestis metus, non terrenus cibus. Ex
quibus congruenter insectatus est Apostolus <hi>
            <note>(Coloss.
II, 18, 19)</note> superstitionibus Angelorum servientes, inflatos
a sensu carnis suae, caput Christum non tenentes;
ex quo omne corpus per nexum concatenatum, et fibula
charitatis membris mutuis innexum atque concretum
crescit in Deum:</hi> sed illa servantes <note>(Ibid. 21, 23)</note>: <hi>Ne tetigeritis, 
 neque gustaveritis, neque contrectaveritis;
quae imaginem quidem videantur habere religionis,
dum corpori non parcitur;</hi> nullum tamen emolumentum
omnino justitiae, dum ad elementa quibus
per Baptisma mortui sumus, voluntaria servitute
revocamur.</p>
</div2>

<div2>
        <head>CAPUT VI. <hi>Sed non ex hoc quia libertas ciborum concessa, luxuriam permissam esse, aut continentiam sublatam et jejunia: haec enim vel maxime decere Fideles, oraturos scilicet Deum, et acturos gratias non diebus tantum, sed et noctibus.</hi> </head>

<pb n="0961C"/>
<p>Sed non ex hoc statim quia libertas ciborum concessa,
luxuria permissa est: nec quia liberalius nobiscum
Evangelium gessit, continentiam sustulit.
Non, inquam, ex hoc ventri procuratum est, sed ciborum
forma monstrata est: ostensum est quid juris
esset, non quo in gurgitem cupiditatis iretur, sed quo
Legis ratio redderetur. Caeterum nihil ita intemperantiam
coercuit quam Evangelium: nec ita constrictas
quisquam gulae leges dedit, quam Christus: qui <note>(Matth. V, 3, 6)</note> 
 beatos legitur pronuntiasse, sed
<pb n="0962A"/>
egenos; et felices esurientes atque sitientes <note>(Luc. VI,
24)</note>; miseros divites, quibus ad imperium ventris et
gulae servientibus voluptatum numquam posset materia
deficere, ne desinere servitus posset; argumentum
felicitatis putantes, concupiscere quantum
possint, nisi quod et sic minus possint, quam concupiscunt.
Nam et <note>(Ibid. XVI, 19)</note> Lazarum in ipsa
fame ipsisque ulceribus et canibus divitis praeferens,
carnifices salutis ventrem et gulam coercebat exemplis <note>(I Tim. VI, 8)</note>.
Apostolus quoque <hi>habentes,</hi> dicendo, <hi>victum et vestitum, his contenti sumus,</hi> 
 frugalitatis
et continentiae legem dabat; parum existimans
profuturum esse quod scripserat, etiam exemplum
se scriptorum suorum dabat, subjiciens non immerito
esse <hi>
            <note>(Ibid. 10)</note> omnium malorum avaritiam radicem,</hi> 
<pb n="0962B"/>
sequitur enim praecurrentem luxuriam. Quidquid
haec per vitia consumpserit, illa per scelera restituit,
 orbe criminum recurso, ut rursum luxuria eximat,
quidquid avaritia congesserat. Nec tamen desunt
inter ista qui, cum sibi nominis Christiani vocem
induerint, exempla praebeant intemperantiae et
magisteria: quorum usque eo vitia venerunt, ut
et jejuni matutino tempore bibant, non putantes
Christianum esse potare post cibum, nisi in vacuas
et inanes adhuc venas infusa statim post somnum
vina descenderint: minus enim quae bibunt
sapere videntur, si inter vina cibi permisceantur.
Videas ergo tales novo genere adhuc jejunos et jam
ebrios, non ad popinam currentes, sed popinam
secum circumferentes: quorum quisquis salutat,
<pb n="0962C"/>
non osculum dat, sed propinat. Quid isti post
cibum faciant, quos ebrios invenit cibus? aut quales
istos sol in occasu relinquit, quos jam marcidos vino
oriens aspicit? Sed quae detestanda sunt, non sunt
nobis exempla ducenda. Sumenda sunt enim ea sola
quibus animus noster melior reddatur: et licet in
Evangelio per omnia ciborum redditus nobis usus
sit; tamen intelligitur redditus, sed cum lege frugalitatis
et continentiae. Haec enim vel maxime decent
Fideles, oraturos scilicet Deum, et acturos ei quidem
gratias, non diebus tantum, sed et ipsis noctibus:
quod fieri non poterit, si somnum gravem et molem
pectori impositam mens cibo vinoque sopita non valuerit
excutere.</p>
</div2>

<div2>
        <head>CAPUT VII. <hi>Cavendum etiam esse ne quis licentiam istam in tantum putet profusam, ut ad immolata idolis possit accedere.</hi> </head>

<pb n="0963A"/>
<p>Sed quod in usu ciborum vel maxime custodiendum
sit, cavendum est ne quis licentiam istam
putet in tantum profusam, ut et ad immolata simulachris
possit accedere. Quantum enim ad creaturam
Dei pertineat, omnis munda est: sed <note>(I Cor. X,
20, 21)</note> cum daemoniis immolata fuerit, inquinata est
tamdiu, quamdiu simulachris offeratur: quod mox
<pb n="0964A"/>
atque factum est, non est jam Dei, sed idoli; quae
dum in cibum sumitur, sumentem daemonio nutrit,
non Deo, convivam illum simulachro reddendo, non
Christo: ut merito faciunt et Judaei: quorum ciborum
ratione perspecta, et consilio Legis considerato,
et Evangelicae gratiae beneficio cognito, et temperantiae
rigore servato, et simulachris immolatorum
inquinamento repulso, regulam veritatis per omnia
custodientes, Deo gratias agere debemus per Jesum
Christum Filium ejus Dominum nostrum; cui laus et
honor et claritas in saecula saeculorum. Amen
</p>

</div2>
    </body>
  </text>
</TEI>