S. P. Cui has dedi, is ad vos studiorum causa venit eoque petiit, ut mea commendatione ei deesse nolim. Et quoniam omnibus, qui studiosi sunt, adesse cupio et volo, rogo te, d. Pellicane, ut patraris meam voluntatem in eo commendando aliquem locum habere, et hic sentiat meas literas etiam aliquid attulisse. Idem a d. Bullingero peto, a quo velim id te meis verbis contendere. Postulo ego istud pluribus verbis a te, non quod ignorem vestram voluntatem et studium erga bonos, sed ut hic mihi aliquam gratiam habeat de vestra benevolentia, quam scio vos ei declaraturos. Nos hic pacem habemus, si verum non est illud Demosthenis: ἄπιστον ἀεὶ ἡ τυραννίς. O miseram Germaniam! Vale, mi d. Pellicane, mi d. Bullingere! Valete omnes. Argentorati, undecima iulii. Ioan. Sturmius tuus. Ornatissimo viro, domino Cunrado Pellicano suo observando.