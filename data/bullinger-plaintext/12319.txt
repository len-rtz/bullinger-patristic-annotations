S. Nüwer zytung nimpt mich ser wunder, das ir so gar nuͤt schrybend, bsonders in disen wunderbaren loͤuffen, da ich wol gedencken kan, ir habind allerley kuntschafft. Bitt, ir woͤllind, das ir meinend war sin und ettwas nutzes bringen, mir zuͦschryben. Die eydgnossen habend den tag gehallten zuͦ Baden 20. octobris und nachvolgend untz uff sontag 25. octobris. Habend vil schwerrer haͤndlen nitt unglücklich volendet. Wie der span under inen xin von des eydschwerren waͤgen der pündten, deßhalb min herren den eyd alein gaͤben und nemmen woͤllen by gott und nitt by den heiligen, und die 5 ort vermeint, die heiligen ouch darzuͦze haben, ist der span jezund gar uffgehept also: Diewyl die pündt eewig sind, man schwere glich oder nitt, so sol man jetzund nitt schweren, also den span vallen lassen und zuͦ allen teylen trüwlich aneinandren pündt hallten mitt redlichem haͤlffen wider mencklichen, mitt lib und guͦt, besonders jetzund guͦt eydgnossen sin, so sich also seltzame spyl anhebend. Und alls ir wüssend, das an die stett geworben ist, ob krieg imm rych uffstuͤnd, das die christlichen stett in der eydgnoschafft uff dwaͤdery syten knaͤcht louffen woͤllind lassen, etc., habend die laͤnder und ettliche ort in eydgnossen ir kuntschafft gehept und verstanden, die stett habind dem lantgraffen ein starcken züg zuͦgesagt. Habend dorumb die ste[tt] anzogen. Die stett habend geantwort, sy habind nieman kein züg zuͦgesagt, und begaͤrind an die 7 ort, das ouch sy, ob ettwas werbung an sy beschaͤch vomm bapst, etc., das sy wider die Tütschen kein knaͤcht louffen lassind. Habend die botten in abscheid genommen, guͦter hoffnung, es werde nitt abgeschlagen. Hinyn in das Meyland sind geordnet 4 botten, zwen von stetten, Zürych und Lucern, zwen von laͤndern, Ury und Schwytz. Die soͤllend angaͤnts verryten und mitt dem marggysen verschaffen, das er den merckt uffloͤse und von sinen fraͤvlen fürnemmen stande; das sy ouch luͦgind, was es für ein waͤsen in Meyland, diewyl das gschrey ist von einer gwaltigen rüstung. Und alls der tag zuͦ Baden xin, sind zwen waͤgen dahyn heruß uß Italia kummen und das land nider geweldt. Und diewyl ror und kriegsrüstung daruf[f] geladen und man nitt wüssen moͤgen, wider wen man es bruchen woͤllen, habendts die eydgnossen gmenlich nidergelegt biß uff wytern bescheid, etc. So vil habend wir jetzund nuͤwer zytung, et quod Augustanus senatus misso hoc tabellione et scriptis literis postulavit a magistratu nostro concionatorem, quem vel Augustae retinere vel in vicinam aliquam urbem (Kauffbuͤram puto) ablegare possint. Nos duos magistratui indicavimus; quid facturus sit, ignoro. Hoc certum est, Iznenses valde offendisse nostros, quod propter pecuniam postulatum dimiserunt. Metuo, ne forte adhuc commoti dificilius Augustanis obsequantur; nam valde indigne tulerunt repulsam. Cras absolvetur coram senatu negotium. Dominus faxit, ut omnia bene cedant! Vale. Tiguri, 28. octobris 1545. Salvi sint omnes viri boni et fratres. Clarissimo viro d. Ambrosio Blaurero, domino et fratri suo venerabili. Constantz.