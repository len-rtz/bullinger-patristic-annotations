Gott mit dir, fürgeliepter suun. Din schryben sampt der schönen und guͦten schäncki hab ich empfangen. Bitten dich, du wöllist minem gnädigen herren und h[ern] schwager vogt uff das allerfrüntlichist dancken mitt erbietung, das ich das alles wölle verdienen, wo mir müglich etc. Morn zuͦ nacht, wills gott, werdent beid herren burgermeister mitt mir aßsen zuͦ nacht, her stattschryber, j[unker] Jacob Royst, her von Kyburg, Thoman, schwager Walthart etc. Und diewyl du uff frytag heym kumpst, wil ich sparen wyter zuͦ schryben, was ich uß Franckrych und anderschwo har hab, mirabilia. Gruͤß mir Susanna, Elsbethli etc. All min volck gruͤst dich. Gott mitt dir. Datum mittwuchen post Magdalene umb die 10 in der nacht 1567. Bullinger. Minem lieben sun Hansen Rodolffen Bullingern, predicanten zuͦ Berg.