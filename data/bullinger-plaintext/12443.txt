Gratiam et pacem. Redit ad vos Metzlerus vester, Ambrosi suavissime, ac bona quid[em cum] gratia nostra. Ita enim se apud nos g[essit], ut laude illum simus prosequturi, habiturique semper pro nostro, licet non redierit. Si redierit, libenter r[u]rsus recepturi. Speramus illum aliquando [ec]clesiae profuturum non mediocriter, praese[rt]im si dotes perpetuo et non interrupt[o stu]dio perrexerit loqupletare augereq[ue]. Commendamus itaque illum et tibi et p[atri] et omnibus bonis. Dominus Iesus et [vos?] et illum diu servet incolumem. Vale. Tiguri, 29. martii. Salutabis fratrem tuum, Zviccium, Metzlerum seniorem, Funcklium et fratres ac symmistas omnes. 1546. Bullingerus tuus. Praestantissimo viro d. Ambrosio Blaurero, fratri incomparabili. Constantz.