[...] stratui amplissimo gratias agam de exhibit... eumque brevi invisam. Non miror, si nihil offerrent cum negocium nobis fuerit cum pertinacibus et quasi furiosis. Scultetus Pfiffer hinc transiit nec me voluit visitare nec mecum coenare; nihil omnino efficiet, si verbis foederis stemus et equitas hic sit aliqua. Quia illum et sui similes contemno neque pecuniis illos repleo, detraherent libenter mihique imputarent, quod illorum pensiones et debita persoluta non sunt et quod regnorum mutationibus mutentur etiam negocia et verba. Sed hic murus aheneus etc. norunt me rex et qui sunt illi a consiliis et boni plurimi, at et deus est, qui suos tuetur a calumniis. Fuit contentio inter Navarre regem et Guisie ducem nec amplius ferre potuit, ut alter se interponeret aut imperaret, et cum multis principibus et conestabili discedere voluit; sed sedata sunt omnia, ita ut longe plus possit Navarrus quam antea. Guisae dux comitatur viduam regis Francisci Remos, ubi est cardinalis et Guisiani alii nec ante mayum rediturus maior spes quam antea vere pacis in Gallia, maior opinio nationalis consilii quam universalis. Dominus Martir videbit, que Italice ad me scripta sunt; post remittes. Filius aget gratias pro libello Germanico, alias pluribus agam plus ocii nactus. Salutabis amicos omnes nosque amabis et curam habebis valetudinis. Soluduri 16. martii. Tuus ex animo Coignetius. An herrn Heinrych Bullinger, verkhünder des worts gottes. Zürich.