Lęti nostri literę, quas h[ic ia]m accip[i]s, venerande et charissime frater, illa ipsa hora nuper adferebantur, qua meas ad te dederam, ut v[e]hementer doleret tantillo tempusculo alteras [inv]ol[uis]se antevertisse. Nihil scribit Lętus ad me, nisi quod hic accipis, quod [ad] communes quidem res pertineat. Dominus sic omnia suae virtutis dextera moderetur, ut [pate]rnam suam benignitatem usque experiri liceat. Nostris nihil adhuc respondetur, nec desunt, qui affirment caesarem omnia istęc ignorare et nostram caussam a nonnullis astutissimo quodam consilio in alius temporis occasionem reiici. Speramus autem dominum omnia secus, quam adversarii cupiunt, conversurum. Matthaeus Zellius, [A]rgentorati concionator annis plus, ni fallor, triginta fuit summa fide et spiritus alacritate, 9. ianuarii mortem vita commutavit, insignia quaedam Argentoratensibus vaticinatus atque inter cętera hoc etiam fore, ut evangelii Christi loco Romanum rursus idolum sint adoraturi, etc., multaque id genus alia. Philippus Melanchthon Augustę in horas expectatur ad colloquium illud, quod cęsar instituit, qua de re Philippus ipse ad Frechtum nostrum scripsit, etc. In plęrisque locis Otthonis Palatini missa ista papistica rursus emersit, quandoquidem ea ditio nunc principi Baioarię a cęsare est donata. Quamquam est Otthoni spes nonnulla illius recuperandę aperta, si aliter, quę religionis sunt, reformari ferat, etc., cuius rei caussa exhaustus princeps apud pie eruditos consilia captat seque vehementer torquet. Sein land ist noch um 700'000 fl. versetzt. Aber yetz, so es in ain ander hand kommen, mandiert der kaiser de plenitudine potestatis, das kain creditor ainchen bürgen, sonder allain h[ertzog] Ott Hainrichen selbs um die schuld anforderen sölle by verlierung seiner schuld, etc. Zů Ravenspurg hat man yetzund die kaiserlichen mandat wider unß ouch verkündten und ettlich anderen mehr orten, das wir uns nitt gnůg verwunderen können, wa es doch mitt uns hinuß welle. Der herr gott schicks nach gnaden! Nostri omnes officiosissime te iubent salvere, praecipue germanus meus frater cum consobrino Zviccio ac cęteris. Salveant tui omnes cum venerandis fratribus symmystis ac omnibus, qui nos in Christo Iesu diligunt, quorum perpetuis interpellationibus apud gratiae thronum adiuvari totis visceribus cupimus. Ioachimum illum Rhetum, ut meis verbis amantissime salutes, multum te quaeso. Meinen gunstigen, lieben schwager Marcell Dietrichen sampt seiner lieben h[usfrowen] wellt von mir und den minen allen fruntlich gruͤtzen. Wir habend im nichts news ze schreiben, dann was ir von unß yederzyt vernempt. Una igitur fidelia duos parietes, etc. Ich můß uffhören. Ah, orate pro nobis, quantum potestis ardenter, ut ne quid unquam vel christiana professione vel nomine nostro indignum designemus. De praesenti quodam remedio adversus febrim te non adeo pridem admonueram, ut me redderes, si liceret, certiorem. Expecto igitur, quid aliquando respondeas. Est liber quidam Colonię in ędibus Quentellianis impressus anno 31. mense iunio, cui titulus Onus ecclesiae, nihil aliud quam rhapsodias multarum prophetiarum et revelationum Merlini, Methodii, Hildegardis, Brigittę, etc. complectens. Hunc rogo, si istic venalis prostat, ut meo nomine emendum cures meque de precio certiorem facias, nam habere vehementer cupio. Vale. 31. ianuarii 1548. Tuus A. Bl. D. Heinricho Bullingero, amico modis omnibus summo.