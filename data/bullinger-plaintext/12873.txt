S. Pro tuis, quas possum, gratias ago, praesertim quum semper in illis insit aliquid, quod divini spiritus consolationem egregie spiret. Dominus tibi, mi Bullingere, hosce se dignos animos perpetuos esse velit, nobis quoque tales constanter addat, ut, quantumcumque molem humeris nostris ferendam viderimus, pares tamen adeoque etiam superiores nos illi fore speremus. Dominus miro consilio omnia moderatur! Nunc literę adferuntur (sed tales, quibus fidem habere tuto possumus) illum a Madrutz Ulmę 20. februarii vehementissimo dolore correptum, pariter et extinctuum; huncque mox sequutum cancellarium illum, cui a navibus nomen est, quo caesar erga Germanos Superiores velut dextra manu est usus - quo cum utinam grandia vela quoque periissent, quandoquidem pulchre convenit, ut naves secum vela trahant. Verum non effugiet hic quoque iudicium domini, etsi precor illis, ut quamprimum resipiscant et una nobiscum domini misericordiam in Christo Iesu omnia nobis gratuito condonantem experiantur. Es sollend vyl guͦter leut teglich sterben underm hauffen. Machend ain unflat ouch in die stätt allenthalb. Der kaiser bricht uff mitt aller munition. Zeucht auff Franckfurt und Sachsen. Der koͤnig zucht auch mitt macht dem kaiser zuͦ. Wellend den frommen churfursten ausmachen. Ach, das er sich doch nun nitt ergebe und ain faulen friden anneme! Wurde noch alles guͦt. Wir hoffend zuͦ gott, wir werden hie aber ain zytle fristung haben, alls lang es dem herren gefallt. Were der herr von Naves nitt gstorben, wurden meine herren schon yetzund weyter schreiben von im gehabt haben. Pro cantilena gratias agimus. Habent nunc plane similes labra lactucas. Ediderunt ardeliones quidam in nostris castris nescio quod sudatorium, quod hic iam salse ridetur. Mirum in modum displicebat mihi nostrorum intempestivus plausus. Mitto hic 10 aureos nummos cum literis Curionis. Scis, cui illos debeat. Si quid vel in moneta vel numero erratum est, proximis literis significabis, ut ne quid bona illa vidua defraudetur. Commenda nos domino diligenter cum tuis omnibus. Caetera Zviccius noster, etc. Haind allso in yl fuͤr guͦt. Ich hab nitt mehr zyt. Muͦß euch sonst ouch noch von aim handel schriben. Der lieb, truw gott ewig mitt euch. 25. februarii 1547. Fuͤrgeliepter herr und bruͦder, mein lieber freund unnd schwager Marcell Dietrich, hoptman, so dann die Clauß in vergangnem krieg erobert, hat sich grosser ungnad by kaiser und könig zuͦ befaren. Ist deren von Ulm diener (geben im jerlich 650 fl.) und aber ausß Ulm gewichen, als sy die reconciliation mitt dem kaiser angenommen. Hat des kaisers nitt erwarten wellen, wiewol er noch sein haußhab allda hat mitt ettlichen knechten und pferdten. Ist aber sampt seiner l[ieben] hausfrauwen und stieffsun, ainem knaben, den sein hausfrauw by vorigem mann gehapt, yetzund ettlich wochen hie gewesst. Habend in ainem thainherrenhoff aigen hauß. Der ist nun willens, seinem yetz gemeldten sun etwan ain klainfuͤgen sytz ze kofen. Und im ainer am Gryfensee mitt nammen Diepoltstain anzoͤgt worden. Gehoͤrt ainem Freymuͦt by euch. Da bitt er mich nun gar freuntlich, an euch in still zuͦ erfaren, ob ewere herren von Zürich soͤlichs beschechen liesßind, das er dem sun disen sytz koffte, und aber er sampt der muͦtter auch by dem sun werend, alls offt ir gelegenhait erfordert. Das fragt er nun darum, diewyl er von ettlichen herren dienstgellt hat (er wurde vyllicht nun von denen von Ulm dienstgellt haben), des er dann nitt wol gerathen mag zuͦ seiner ehrlichen underhaltung. Wollt aber kainswegs knecht by euch uffwiglen, etc. Er ist gewiss ain redlicher, dapferer, uffrechter mann und hat ain gottselige, christliche hausfrauwen. Habend gottes wort lieb. Er moͤcht wol grosß  guͦt erkoberen, so er begerte fuͤr und fuͤr ain kriegsmann ze sein; des er aber nit gesinnet, sonder allain etwan aim herren von hauß auß ze dienen. Sy sind baide usß der grauffschafft Tyroll. Da hat die frauw noch ire gülten. Waist doch nitt, ob irs der koͤnig fuͤrohin wirt verfolgen lassen oder nitt. Dann er ist im yetzund sehr ungnedig worden. So sind nun gebetten und erfaren mir, ob es by ewern herren zuͦ erhalten were oder nitt. Was wider ir satzung und guͦt ordnung were, wellte ich gar ungern, das es von minen oder der meinen wegen verbrochen wurde. Was aber bruchig oder bittlich were, will ich euch am fruntlichesten ersuͦcht haben. Wellt euch im soͤlichen, wie ir biß anher gethon, ain guͦten getruwen frund und bruͦder erzoͤgen. Steht mir umb euch gantz freuntlich zuͦ beschulden. Ich wellt inn gaim gern zuͦ soͤlichem fürderen, nun das er doch von dem ellenden kriegen vornenzuͦ abgezogen wurde. So ir wissen, wa der fromm Bernhardinus Ochinus were, wellt im bygelegten brieff zuͦ schaffen. Ich mag gar nitt wissen, wahin er von Sant Gallen gezogen. Eximio valde viro domino Heinricho Bullingero, venerando suo longeque charissimo fratri. Tiguri.