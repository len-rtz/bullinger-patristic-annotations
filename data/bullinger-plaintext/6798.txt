S[alutem] d[ico]. Rediit d. consul a Chaam. Palatinus elector ad me literas dedit, sic d. Iohannes Crato, Palat[ini/-inus] medicus, sic alii amici plures. Quid dicam? Comitia sine fructu iam puto dissoluta. Festinat imperator hoc ad excidium. Wi(r?) tembergensis et Bipontinus graviter institere, ut Palatinum eliderent ex pace imperii tantumque effecere, ut vocatus Palatinus in imp[erii] consilium graviter sit exceptus, iussus item deserere Zvinglianum dogma, omnia reservare ad Augustanam confessionem etc. Sed ille fortiter et libere veritatem est confessus nec cessit loco. Postea in omnibus consessibus occupavit locum suum. Invitavit consulem nostrum ad mensam suam et multa libere de religione cum ipso est conversatus. Also ist nüt besonders auf dem reichstag beschlossen oder außgemacht, hanget alles, wie es mag, in anarchia. Vil pracht, übermuth, fresserey, und sufferey habind etlich fürsten ußgericht[?]. Scribunt ad me amici pudere eos commemoratione etc. In Hispania saeviunt truculentissime inquisitores. Non ita pridem combusserunt nobilem Germanum a Mörsperg, mox comitem a Fierren[?] cum uxore Angla. Habuere bimulum infantulum, quem ereptum ex ulnis regis in rogum coniecerunt etc. Digni ergo sunt, quibus innitantur Mauri, Aphri, Turcae etc. Vale cum tuis.