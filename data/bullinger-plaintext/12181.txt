S. Non est vero, quur multis tecum, mi Bullingere, contendam, uter alteri munificentia pariter et qualibet amiciciae officiositate praestet, quum res ipsa luce clarius doceat, quam tu hic me innumeris nominibus superes, tametsi, ubi animus alterius erga alterum ęstimandus venerit, meus tuo in nullo prorsum sit, mihi crede, cessurus. Unum igitur hoc praecipue in votis habeo, ut hunc, qualis sit, re ipsa testari per commodam aliquam occasionem liceat. Literas accepi ante dies aliquot, quibus certior redditus sum omnes tuos libellos iis redditos ess[e], quibus sunt inscripti. Georgius Lętus, Augustanus archigrammateus, summi beneficii loco ducit, quod libello et literis se dignatu[s] sis. Musculus ad suos nuper rediit. Valde dolet, quod Werdenses supra tam solidum fundamentum Christum stipulas et foenum frigidissimarum cerimoniarum, quales Norici in usu habent, ędificatas cupiunt. Dominus illorum et nostri misereatur, ut explosis nugacissimis istis nugis ipsissimam veritatem et avide amplectamur et mordicus teneamu[s]. De Isnensi doctore quę ad te delata sunt, tam vana esse scito, quam non est vanus Christus. Est vir ille natura placido et modestissimo ingenio, ut Wittenbergensem esse credere haudquaquam possis: ita abhorret ab illa vulgo Wittenbergensium calumn[ian]di et maledicendi libidine. Vera scribo, mi venerande frater, et quę ex optimorum, qui illic sunt, senatorum et civium literis rescivi. Et venit huc ad me Isnensis tribunus, valde bonus vir, postridie quam epistolam tuam accepissem; cui quum legissem, quo[d] scripseras, molestissime ferebat ardelionum istorum intemperie[m], qui mentiendi libidine acti quodlibet expuunt in quoslibet. „Ir werdens“, sagt er, „by kainem biderman in Ysne finden, das er ain ainigs mal weder Zwinglin noch Zürich oder sacramentierer, oder was dem gleych sein möcht, uff der cantzel mitt ainem ainegen wort genennt habe. Da will ich euch“, inquit, „mein kopff angesezt haben; dann ich versum kain predig.“ Praeterea talis vir est hic senator, ut haudquaquam ferret, si ve[l] te vel me ille quantumcunque leviter calumniaretur. Et tamen apud me quoque non semel neque ab uno solum delatus est hoc nomine, quod novum papismum parturiat et nostram condem[net]. Ego vero superiore anno coram agens cum viro syncerum et pacis studiosissimum inveni. Diaconum habet, qui zelo quidem dei, sed valde imprudenti fertur; atque is, ni fallor, bonum vir[um] hunc in modum apud multos traducit. Sed quando ob aliam causam propediem sum Isnam profecturus, curabo, quam possum d[iligentia], ut animo suo diaconus imperet nec bonum virum id genus odiosis rationibus gravet. Reversus autem, ut omnia habeant, diligenter ad te scripsero. Tu dominum precare, ut, quod pie conabor, feliciter efficiam. Pro iis, quę de Friessio vestro scripsisti, consobrinus Zviccius magnas tibi gratias agit teque plus plurimo salvere in domino iubet, id quod etiam Buttlerus, Anglus noster, accurate facit. Mezlerus in suis ad patrem datis literis vestram erga se humanitatem et animum propensissimum supra modum depredicat, ut hac etiam caussa multum nos vobis devinxeritis. Adulescens est non malus, sed cui opus tamen sit disciplina; qua vide, obsecro, ne careat. Facile enim istiusmodi ingenia sibi permissa insolescun[t]. Quod Basilienses optimum virum Ioannem Gast missum fecerunt, valde mira[mur], quamquam mihi ne de facie quidem notus est. Tamen audio virum pium esse ac non vulgariter doctum, ut vicem ipsius vehemente[r] doleam. Prospiciet illi dominus (nihil dubito) de digniore se ministerio; ubi ipse quoque lubenter et bona fide advigilavero, sicunde forte conditio aliqua, qua domino servire possit, affulgeat. Scire cupis, quid de vestra responsione ad M[artini] L[utheri] calumnias et convicia iudicem, quasi vero aliquid, quale sit meum hic iudicium, referat. Scis, mi frater, quam candide de vobis semper et senserim et fuerim loquutus quamque vehementer studium illud vestrum iuvandi christianam rempublicam probarim et ita, ut propterea a multis, quod addictior vobis videar, schwermerus et sacramentarius audiam. Dominus dona sua in vobis et conservet et quotidie augeat, ut vestro ministerio pomeria regni sui amplissime proferantur. Quem, ut pro nobis quoque sedulo et ardenter interpelletis, quam possumus, flagitamus; quibus in istis rerum turbis praesentissimis planeque sobriis consiliis opus erit. Salveat tota tua domus. Salutem plurimam tibi dicunt germanus frater meus et conso[bri]nus Zviccius. Commenda nos fratribus administris tuis in dom[ino]. In quo bene vale, mi longe charissime et optime Bullingere. 13. aprilis 154[5]. Tuus ab animo Am. Bl. Min l[ieber] schwager Hainrich von Ulm ist uff gestern morgens by mir gewesen mitt anzögung, was er mitt euch und ir mitt im gereddt habind. Hat mir zum hochsten geruͤmpt, das ir alls gar behaͤb und verschwygen syen; dann ir nie mitt der sprach (wie man sagt) herauß haben wellen, byß ir das recht wortzaichen gesechen haben. Ich hett wol mögen lyden, er hett mitt ettlichen vertrauwlich vom handel gereddt, diewyl ir euch der sach nitt haben weyter beladen wellen, daran ir dann nitt unrecht gethon. Dann diewyl min vetter vormals hat lyden mögen, das ir mitt ettlichen vertrauwten von der sach reddtend, halt ich, diß sollt ouch nitt wider inn gewesen sein, so es durch meinen schwager beschechen were. Aber er ist so sorgfeltig, ouch behuͦtsam und redlich, das er nitt weyter handlen wellen, dann ich im zuͦgelassen; darinn er dann ouch billich ze loben. Ich gedenck, er möchte in kurtzem uss andern ursachen widerum zuͦ euch. Alls dann wurt er sich wyter hierinn wissen ze halten. Ich halts warlich für ain grosses, das diß sach uff ain aidgnoschafft wartete und sy sicher weren, das diß kunst wider sy nitt gebraucht wurde. Der herr schicks mitt gnaden nach dem allerbesten, etc. Proximo Saturni die Isnam proficiscar. Praestantissimo viro d. Heinricho Bullingero, domino et fratri suo cumprimis observando longeque charissimo. Tiguri.