S. Non sunt mihi posthabitae litterae tuae, humanissime Bullingere, et quod nunc non fit, his diebus nuncium accipies, qui satisfaciet expectationi tuę, quare ne sitis solliciti rogo. Commentarios tuos in epistolas Paulinas gravissimum iucundissimumque accepimus σύμβολον amiciciae tuae erga nostras familias itemque diligentię in rem publicam christianam. Saluta meis et Zvicciorum verbis pios et litteratos omnes, inprimis ipsum consulem Röschum. Theodori [ve]rsiculos, si dabis, compensabo. Vale in Christo, venerande Bullingere. Constantię, 19. februarii 1537. Thomas Blaurerus tuus. Domino Henricho Bullingero, praeconi evangelicae veritatis apud Tiguros, domino et amico suo venerando. Zurch.