Wernhero suo gratiam precatur et pacem. Mitto tibi, mi Wernhere, declamationes meas elapsas venus quam diligenter conscriptas. Dedico eas nomini tuo, liberum relinquens, num velis opus hoc, quod tu mihi quasi vi extorsisti, boni consulere. Quod ad me pertinet, non potui quicquam amico tam syncero ac bene faventi denegare; imo animus quidem maiora dedisset, modo licuisset per inopiam. Ceterum quod habemus, id damus. Vale in Christo. Salvum te volunt fratres universi, et tu omnes vicissim salutabis, quotquot Christi nomen induerunt. Ex academia nostra Cappell, 8. calendas iulii anno ab incarnato Christo 1524. Henrichus Bull[ingerus], tuus ex omni parte.