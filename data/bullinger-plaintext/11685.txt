Gratiam et pacem. Ingentes tibi gratias non tam meo quam d. RÃ¶ystii nomine ago pro litteris illis tuis et summa illa fide tua in urbem et ecclesiam nostram; dominus rependat tibi. Feceris autem rem longe gratissimam, si ita perrexeris. Hisce diebus sustulit mihi dominus dilectissimum filiolum Diethelmum; verum bene actum est cum infantulo, qui semel multas calamitates vicit. Honestissimae matronae Zvicciae cupiebamus aliquid exhibere humanitatis, verum defuit facultas; nam ex animo amamus vos omnes. Vale. Tiguri, ultima iunii 1542. Salutabis fratrem et consobrinos. H. Bullingerus tuus. Piissimo viro d. Ambrosio Blaurero, antistiti Constantiensi vigilantissimo, suo. Constantz.