Furgeliebter gunnstiger herre unnd bruder, was minen gnädigen herrn von Zurch von wegen herr Johann Hallers, unnsers gemainen lieben bruders, zu antwurt geschriben, wurdt meiner herren brief zu erkannen geben, welcher euch on zweiffl nit verhalden pleibt. Er will noch ettlich wuchen plieben, dann die predig wurdt gar nit gewöhret, sonnder der kayser will, das es mit der religion, wie die ytzt ist, bis uff gemaine reformation pleibe! Unnd ist bei leib unnd leben verpotten, niemand darvon wegen zu belaidigen. Est quidem spes nobis non de reformatione, sed de domini divina ordinatione. Frater Hallerus non periclitabitur plus quam quilibet civis hic. Ego ipsi, quantusquantus sum, adfuturus sum, quamquam sciam me plus odii et periculi ferre quam ullus Augustanorum. Episcopus enim Augustanus publice me propter editam belli epitomen infamat et minatur mihi caesaris iuditium. Cęsar infirmatur hic neque agitur quidquam, sed causę omnes ad 1. septembris prorogatę et suspensę sunt. Summa: Germania sua ipsius culpa vim passa est et misere quassabitur. Ora dominum pro Lęto fratre, qui certe auxilio domini prę aliis afflictis maxime opus habet. Vale. Salveant singuli fratres et domini Tigurini. Raptim inter consultandum 4. augusti 1547. Hanns Schöner hat furwar ainigen fuͦg nit ze clagen; unnd wann ich uff mein gewissen sagen sollt, so het er solich ellend ime selbs mutwillig zugericht. Die capell, darvon er meldet, ist so wenig sein als mein gewest. Er ist uberflüssig verglait worden, hat nit herein gewolt, sonnder sich an die pfaffen zuo Mentz gehenckht unnd ain gar schmehlich ungegrundt buch wider ainen rate im druckh lassen ußgeen. Darumb waiß ich seiner sach gar kainen rate. Er wurdt hie nichts erlangen! Tuus G. L. Dem christennlichen hochgelerten herrn Henrichen Bullinger, der christennlichen gemaind Zurch vorgeern, ze hannden.