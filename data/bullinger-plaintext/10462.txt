S. Fuit apud nos diebus his Iacobus Bedrottus comitatus mathematico Cristiano Herlino, uterque et pietate et eruditione praeclarus. Is longe alia de pace Cheruscorum retulit, quam a Sangallensibus per Crispinum nostrum acceperimus. Primum princeps una cum filio quiete ducatum possidere dicunt, demnach sol es fallen an den Ferdinandum als ein affterleehen, doch jedermans recht vorbehalten. 2. sol Cattus et alter Ferdinandum erkennen als ein römschen küng. Bedenck, was Ferdinandus da erobret hab. 3. hett mir Bedrot anzeigt, als unß gsagt, Ferdinandus sölt den fürsten bezalen 2 hundert tusent gulden, er hab sy nie hören gedencken. 4. sy dem Cherusco vorbhalten, die töffer und sacramentierer in sinem land nitt ze tulden. Die andren, so mir nitt so vil angelägen, sind mir vergessen. Demnach arbitri synd gsin dux Saxoniae item, Jörg von Saxen, [zev]or Empsers, jetz Coclei patron, und der bischoff von Mentz; in die dry habind bewilliget Hess und Wirtemberg, doch artickel gstelt, by denen si wellind bliben. Hierinn syind die päpstler beed redlicher gsin an beeden fürsten denn Saxo; der hab so vil am Ferdinando vermögen, dem er ouch bewilliget als eim römschen küng ze gehorsamen, daß er inn sins globes halb onersuͦcht welle lassen und inn lassen darby bliben, denne daß nach abgang der herczogin von Saxen an den herczogen fallen söllend die dry herczogthuͦm, ist Kleff eins, die andren zwey sind och imm Niderland, und in summa imm ein besseren friden gemacht dann Catto et Cherusco. Und wiewol der herczog von Wirtemberg in causa eucharistię aller dingen unser sy und imm anzeigt dry man, Melanchthon, Blaurerus und Grinęus, hab er von stund an sinem canczler befolhen gen Costencz ze schriben um den Blaurer; do hab der canczler das verzogen und versumpt als dem handel wie ouch all consiliarii ducis ungünstig. Indem habe Hessus sin Erharden Schnepfium offeriert, das hab herczog Ulrich nit abschlahen können. Sy also Schnepfius ein tag vorm Blaurero gen Stutgarten kummen, und wie Blaurerus kummen, hab der herczog bedacht, wie doch er die zwen man vereinbare, daß sy einerley leer syend. Hab Schnepfius glych zuͦ Blaurero gsprochen: «Si mihi tecum non convenit in eucharistia, ego te non feram.» Jedoch ist es zeletst dahin kummen, daß sy beed sich gegen enandren verschriben hand, deren copy ich gläsen hab. Ist ein amphibology: daß sy by allen verstendigen unser warheit nitt nachteilig, und wirt hierinn Schnepfio ouch gnuͤg gschähen. Habs nitt dörffen fordren abzeschriben, dann in secreto vom Bucero als nur ze sagen dem Bedrotten befolhen, ne minus intelligentes mox in calumniam tam principis quam Blaureri raperentur. Weiß wol, daß die verschribung glyche wort hat: «Ich Erhardus Schnepf», die ander «Ich A. Blaurer bekenn, daß ich die wort desß herren, "das ist min lib" [Mt 26, 26 par] vermögend, daß der lib Christi essentialiter et substantive in abentmal Christi sy und empfangen werde.» Ich wil mich nitt verredt han, acht wol, es werde dir als zuͦgschriben. Doch sy das vorhanden, daß wie Schnepfius der glertest in Hessen ze Marpurg unwillig und ungern sy, ettlich mal urlob geheischet, daß imm Cattus sin stipendium träffelich, etiam vino Ringauico, gebesseret und mitt eeren nitt können urlob heischen, sye das desß Wirtenbergers anschlag, so bald er kan Schnepfium mitt eeren abfertigen, wärde ers thuͦn. Der fierd artickel aber dess Indes, diewil der frid noch nitt zuͦgsagt, sunder ein zil gstelt biß uff invocavit, werde denn erst ad declarationem kummen, welches die sacramentierer syind, in hoffnung, hie zwüschend werde jederman der sach wol underricht. Miconius ist gen Margrafen Baden gfaren ze baden. Gryneus vo[ciert] a Cherusco. Unser sachen halb stat es aber gfarlich. Dem bischoff von Jenf und herzogen von Saffoy sind in [der] urteil ze Betterlingen gegäben von den 10 orten ir grechtsame vorbehalten. Hiezwischend hett der bischoff ein prodition angrycht, gen Jenf wellen seczen an sin statt ein ritter von Friburg, die aber an tag kummen, die verräter, einer oder zwen, grichtet. Vermeinend die Jenfer, der bischoff hab sin recht verwürckt. Also hett er ein züg, weist niemand wie vil, versamlet, die statt Jenf under der evangelischen predig Farelli überfallen understanden und mitt inen zbanck gon, dess sy gwarnet und all die statt einmuͤtig vor imm bschlossen, das ilents minen herren zuͦgschriben, die ir bottschafft hiningschickt, die uff hütt harus gschriben, es samle sich ein nüwer zug, desß herczogen acht ich, sins adels usß der Watt, Fußinier etc. Begärend die Jenfer 200 man zumm zuͦsatz. Ist uff hütt inen abgschlagen. Si söllend bzalen das sy schuldig, namlich 9900 kronen; so wellend min herren wyter handlen nach vermog desß burgrechten. Schribend och hiemitt unß nitt gelägen sin allwäg uffzewischen, wenn si wellind. Si habend dem herczogen vor oder in der statt sin capellen und götzen gstürmpt, sind fräch, förcht, gots wort sy irs kibs deckmantel, und daß wir dist minder sy söllend verlassen. Es schribend ouch min herren dem herczogen und siner Watt, daß sy wellind by der urteil bliben. Weiß nitt, was noch darusß wirt. Wir bsorgend grossen uffsatz, falsch prackticken. Der panditen halb hept man sy nitt so fast. Diewil aber die von Soloturn inen, andren orten und minen herren alle ding erlogen und kein rechtbieten nütt hilfft, hend si christelicher senftmuͤtickeit vergessen und unnüczen buͦben eins uff brottäschen gen, die sy verräterend und käczerend. Doch so die botten jecz uff den tag werdend kummen, wirst du desß handels bricht. Das sind die gassenmeer von Jenff und Solothurn. Hab als dir nitt wellen verhalten, modo lapidi huic scripserim. Du weist wol pro prudentia tua mir in allen dingen ze raten und by den dinen och das beest ze thuͦn. Diner commentari halb, so vil ich drin gsähen, bin ich wol zefriden, lob gott; ich habs aber noch nitt cum indicio et collatione aliorum bsichtiget, wird sy fürenhin baß achten. Es hett ein fin buͦch gaben beed epistlen zun Chorinthiern; du best aber einmal meer dann gnuͦg thon. Wenn ich wiste, daß du weltist die ander epistel ouch lassen usßgon, welt ich disers nitt binden; lieber, lasß michs wissen. Jetz weiß ich nitt wyter. Vale et scribe sepius, quam hactenus feceris. 21. augusti. Tuus B. H. Heinrico Bullingero, concionatori Tigurino, fratri suo omnium charissimo.