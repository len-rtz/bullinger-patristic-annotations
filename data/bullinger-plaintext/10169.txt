Salus et pax per Christum. Miserum ilium, quem commendasti, in curam nostram accepimus. Speramus eum brevi melius habiturum. Quantas vero gratias dicam pro tua erga me benevolentia eorumque omnium, qui me, cum nuper apud vos essem, tam liberaliter tractaverunt. Optarem et mihi occasionem dari referendi beneficii. Interim, cum non possum adsequi, quod volo, prÄ™dico bonis omnibus humanitatem vestram laude maiorem. Abiturus pollicitus sum scripturum me vobis, si quid e bello turcico ad nos ferretur, neque ea in re quicquam negligam. Sed nihil audivimus hactenus exceptis, quae ad nos Wilhelmus a Zellis misit, ut hic vides. Alioqui nihil omnino audimus. Fratres omnes salutabis meo nomine centies, inprimis fratrem meum et patrem Pellicanum, deinde Theodorum, Leonem, Carolstadium et convivas omnes. Io. Zwick. Ornatissimo viro Heinricho Bullingero, amico veluti fratri incomparabili.