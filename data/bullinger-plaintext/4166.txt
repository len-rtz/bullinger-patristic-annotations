Nachdem ich am herabryten den weg geschäfften halb auff Ougspurg genommen, ist mir von ainer vertrauwten person, die nitt gerings ansehens ist, in gehaim vertrauwt und anzaigt worden, das gewiss war sein sol, das die bäpstischs[!] hailikait, der römisch kayser und künig in Hispania, ouch Ffr[ank]reich sampt den gaistlichen churfürsten und andern etc. ain gehaime puntnus gemacht, die luterschen leer im grund zu vertilcken und dem romischen stuͦl wideruffzehelffen; und sol ir fümämen syn, die sach erstlich mitt Schotten furzenemen, darnach mitt den Schweitzern, welhe sy vermainen lichtlich selbs an ainandem ze hetzen sein, und sy dann mitt vyle der handschützen ze übersetzen, und achte man, es sye die pratic, das durch solhen anschlag Francrych uß den grossen pensionen und jargelt, ouch andern beschwerden sich mitt solhen fuͦgen uß der aidgnoschafft ziehen well. Volgends understeen mitt gwalt in schneller yl zu bestättigen und zu volziehen.