S. De quinque illis, qui omnia excipiunt atque inde consultant, velim fieri certior, an adhuc sint, qui sint, quid tentent. Opus est. Quamobrem vide, quicquid potes, exquiras. Laborem non frustra insumpseris. Intelligis, quid velim: nihil aliud certe, quam quod Dasipodio commendasti in sinum mihi. Caeterum non nihil est, quod de Roma scripsisti. Tumultus fuit ob navigationem papae, in quo cardinales Franco faventes perierunt, quamvis alter veneno. Tum direptus est vicus omnino. Ratum est apud caesarianos papam nunquam recipiendum deinceps. Quod ita erit, nisi caesar persuadeatur a papa, quod concordiam sic inter ipsum et regem Gallorum per exitum ab Italia moliatur. Haec nobilis quidam, qui papam sequutus est ad classem usque. Vale cum uxore et Utingero. Rescribe quam ocyssime. Basileae, 23. novembris anno 33. Os. Myconius tuus. An den wolgelerten herren herr Heinrich Bullinger, predicanten zuͦ Zürich, sinem lieben und günstigen bruͦder.