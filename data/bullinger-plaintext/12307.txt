Gratiam et vitae innocentiam a domino. Tandem datus est Isnacensi ecclesiae minister, hic d. Conradus Clauserus Tigurinus, qui iam mittitur, ut audiatur, si forte placere possit. Vir est Graecę et Latinae lingue doctus, lectionis multae, scripturarum satis peritus, vitae integrae, et a puero in bonis et piis studiis ab optimis praeceptoribus institutus. Praecipuam suam spem ponit post Christum in tuam dilectionem et fidem. Proinde commendo tibi hominem, ut ipsum instituas, quomodo versari possit magno cum fructu in illa ecclesia. Nosti tu quidem id, si quis alius, velut primus evangelii per Sueviam preco. Humanus alioqui et fidelis est, constans et multi laboris, neque ingratus erit tuis laboribus. Si videbitur utile, commenda tu illum quoque amicis tuis per literas. Comitia celebrabuntur a Helvetiis Badenae 11. octobris. Der marggis de la Quasta, stathalter in Meyland, schlecht unseren vogthyen aͤnet dem berg allen feylen kouff ab by haͤncken. Brucht ettliche unnachpurliche stuck wider die unseren und ire voͤgt. Ettliche der unsern hat er uff unserm grund gefangen, doch by langem wider lassen uußkummen, etc. So werdent sich ouch die evangelischen stett besonders underreden, so man den Schmalkaldischen pundt traͤngen woͤlt, wie sy sich ind sach schicken, etc. Aiunt ducem Aurelianensem, quem Helvetii e sacro fonte levarunt, non sine veneni suspitione in Galliis esse extinctum, unde merito novae turbae timentur a multis. Ego vero sentio Ieroboamum fata Nadabi sui sic videre et brevi consequi oportere. Dominus Iesus servet nos! Tiguri, 4. octobris 1545. Bullingerus. Clarissimo viro d. Ambrosio Blaurero, fratri suo incomparabili. Costantz.