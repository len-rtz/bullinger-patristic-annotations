Salve. Recepi tuas, Myconi colendissime, et ago tibi gratias pro fide et labore. Quae habui, scripsi per Froschoverum. D. Dryandro dices me recepisse omnia et agere gratias. Certum est Bohemos coniurasse, quod nolint arma ferre extra suam ditionem. Coniurationem conscriptam vidi et legi. Unde non est, quod ea parte sibi metuat elector. Literas has protinus reddi curabis d. Munstero, ut is pecunias ad me per certum hunc nuncium perferendas tradat. Gastium amice salutabis et ages gratias pro literis diligentissimis. Vale. Salutabis fratres et amicos. 23. martii 1547. Festinantissime. Bullingerus tuus. Ornatissimo viro d. Osvaldo Myconio, domino et fratri colendissimo. Basel.