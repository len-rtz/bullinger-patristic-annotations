S. Libellum de reformatione Anglica ad te missum, si dignum esse fide putas, oro, d. Ambrosio Blaurero meo nomine transmittere digneris. Anxie enim ipsum habere et legere cupit. Demum ipse curabit, ut aliquando ad me revertatur. Non vacabat plura scribere ob abiturientem tabellarium. Scripsi haec propemodum stans pede in uno. Valebis igitur per Christi gratiam et, ubi vacarit, ad me non gravatim scribes. Sangalli, tertio nonas novembres anno 1547. Ioachimus Vadianus. Domino Henrycho Bullingero, clarÄ™ urbis Tigurinae praesidi, domino suo et amico colendissimo.