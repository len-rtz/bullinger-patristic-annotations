Gratiam et pacem. Quamquam magistratus diligenter vobis communicet, quae accipit a Constantia, volui tamen ego tuae humanitati ea quoque communicare, quae 17. augusti rediens a lantgravio, Hartmannus a Hallwyl, vir vere nobilis, ad me perscribi curavit. 10. augusti ist er von Tonawerd verrytten widerumb heym uff Bernn. Des tags hatt er gässen mitt dem lantgraven under sim zelt. Der hatt vil von Zwynglin mitt Hallwyl geredt, vil gevragt und Zwinglium geruͤmpt, mich heyssen gruͤssen und das ich wölle vermanen die kylch, gott anzeruͤffen umb gnad, und min herren ze berichten, das es dem keysser umb die religion und monarchy ze thuͦn sye, nitt umb den unghorsam etc. Hallwyl sagt und last schryben von einer wunderbaren rüstung, derglychen nie bald xin: 120 stuck klein und groß uff rederen, 116 fenli, in die 8000 zuͦ roß; schön, wolgerüst volck. Sy habend dem keyser dappffer abgesagt und im die absag mitt einem trummeter zuͦgesandt. 10. augusti sind sy uff in anzogen. Er sol sich gen Lantzhuͦt lägeren, in die 30000 starck sin. Lantgraff sagt, er habe an dem krieg ze gwünnen, nüt ze verlieren; dann gwünn er, so sye er Christi und siner kylchen; verlür er, so sterbe er Christo und siner kylchen, und sye die ansprach nüt des minder Christi, sampt dem krieg; dann er sin läben daran binden, das volck uß des Entchristen gwallt ze ledigen oder sterben. Gott gäb im gnad. Hallwyl sagt, das weder zuͦtrincken noch schwerren by inen sye, sunder wachen, ernst und bätten. Haec habui. Omnia tamen copiosius disces ex literis magistratus nostri. De tuo pertinaci silentio non possum satis mirari. Rumpe ergo moras et silentium ac scribe amico tui observantissimo. Valebis. Scribo hodie praefationem in 9 libros com[m]entariorum in evangelium secundum Lucam, qui his diebus prodibunt. Tiguri, 20. augusti 1546. Bullingerus tuus. Clarissimo viro d. d[octori] Ioachimo Vadiano, consuli Sangallensi dignissimo, domino suo semper colendo. Sangallen.