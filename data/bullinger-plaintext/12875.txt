Niewer zytund weis ich euch niths zu scriben, den das es waͤyr sye, das unser kunning in Jnglandt gestorben ist uff den 28. tag januarii, und uff muentag nachvolgende ist sein eyntlich son zum kunning uffgenomen und gebubliciert in landt, als billich gewesen ist, und wirt uff suntag vergangen offentlich gecronet, als mir auß Engellandt gescriben ist fur waͤyr, das es also sein solt. Deser genanter yung kunnyng heisset yetz Edward der sechst von dem nam. Ungefarlich ein woch oder zweyn, vor das der genanter kunning Heinryc gestorben ist, habt er (durch sein testament, will etlich sagen) ein hertzog, der zuͦ Nortfolck int landt hertzog ist geheissen, und syenen eynsygen son mit im, der der grave von Zurrey genamt ist gewesen in Jnglandt. Der hertzog und sein son syend beyde gekopff fur waͤyr. Die regement von Jnglandt ist durchs kunnings testament und dornach auch durch parliament oder rychstag da bestetiget (ietzunder bis das der jung kunning elter wurd) int gewalt von sechsehen herren im landt. Deren solten, wie man sagt, acht bisschoff sien. Der furnemest herr aber under sich allen, der ist kein bisschoff, sunder des jung kunnings ome oder mutters broder. Derselbig ist auch verordnet zum obersten protector oder gubernator des kunnings, sein fetter, und des gantzen landts; und derselbig,  tutor des yung kunnings, heysset der grave zuͦ Herfordt und ist die prestern nit fast gunstig, sunder dem papst zuͦ Rome eyn groͤsser fynd. Nun wen ich wist, das irs nit vorhyn wisset, ich wolt euch yetz auch scriben, was mir am 15. tags diser monets von Jrfurd geschriben ist, nemlich das der churfurst zuͦ Sachsen, nachdem das er vor Lypsyg mit dreysig tausent mannen zu ros und zu fuß drey wochen gelegen habt und den stadt nicht hatten kunnen nimmen (wiewol er hadt sye ubel geschossen und vil hawsern da beleydgeth), ist von danen noch gezogen mit allen seinem folcke und licht yetz funff mil wechs von Lipsig, und hertzog Mauritz liget mit seynem folck niemen vier mil wechs von in, und mit im halt der kunning Ferdinandus und der marcgrave von Colmbach. Aber mit dem hertzog zuͦ Saxen halt der kunning von Denmark und die saxisch stedten als Brem, Hamburg, Brunswich und etlich andern, also das man meynet, das dye ein partye fast als stark sie als die andern, und wenn sye nicht bald fride machen (als etliche houffen, das sie willen doch), so wirdts ein slaicht geben. Es ist mir noch wieter von Erfurdt gescriben, wie das der kunning von Englandt und der kunning auß Francreichs bottschafft syen nun sider winacht by Hamburg zuͦsamen gewesen mit der chuͦrfurst zuͦ Saxen und die obgemelten saxisch stedten rhat, und das by inen ist auch personlich gewessen der kunnyng von Denmark selbs. Was sye aber under sich gethan oder beslossen haben, gebt der zeit zuͦ erkennen. Hiemit sie god dem almachtigen bevolen. Derselb verlehe uns einmal ein gutten und langwergen friden allenthalb. Amen. Ewer w[illiger] d[iener] Richart Hillis auß Jnglandt. Salutem in domino Iesu, servatore et spe nostra! De novis, que brevi ex Anglia pro certissimis hic accepi, mi domine colendissime, ad te nunc propriis meis literis scripsissem, nisi ita aliis negotiis, ut sepe fit, ita occupatus fuissem. Interim tamen, ne omnino nihil per me rescires, de quibus tamen puto ab aliis ante aliquot dies tu antea certior fueris factus, mitto tue pietati copiam istam literarum quarundem, quas nuper Basilee conterraneo meo cuidam iam illic moranti ab Argentina misi. Habeas me quam affectuosissime commendatum omnibus tuis fratribus, collegis in domino atque uxori tue piissime coniugique Ioannis Burcheri, dicasque illi me literas nuper a Colonia recepisse, per quas certior factus sum eum salvo illic appulisse cum omnibus suis mercibus et ante decem dies illin[c] versus Dort in Hollandia cum eisdem mercibu[s] feliciter solvisse. Vale in domino. Datum 25. di[e] februarii 1547. Per tuum Ri. H. Dem furnemen und hochgelerten herren Henrich Bullinger, meinen gunstigen fründt, dem furnemsten predicant zuͦ Zurich.