Heinrichus Bullingerus Ioanni Stumphio. Gratiam et pacem a domino etc. Curabo, ut communes literas alii quoque domini ac fratres habeant ac legant. Ego interim bona fide negotium exequar apud Röystium, qui praeses illorum est, qui constituti sunt a rationibus. Monebo autem, ut Huldrychi Dürteri negotium expediat. Id ubi factum fuerit et fratri prospectum, locus erit consultandi de alio surrogando. Steynerus illius nihil habet, quod de Underwaldensibus et Bernatibus habere audieras. Conradi Aescheri instructiones mitto, at ea lege, ut intra 8 dies per certum nuntium remittas, ne amittantur. Pollicitus sum me intra 8 dies redditurum, et simulavi me nulli communicaturum. Vale et me ut fratre utere. Ego nolo te uti sclavo, sed fratre. Tiguri, 14. augusti anno 1539. Benefacito huic misero fratri; nam Christo benefacies.