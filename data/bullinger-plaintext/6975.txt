Gott mitt uns. Fürgeliepter sun, ich dancken dir umb den hasen und wil dir daran häglig schicken, fürchten aber, hütt, da man zun schneggen ysset in einer geselschafft, werde mir nüt; wens mir aber werdent und ich bottschafft hab, wil ichs dir gern schicken. Hiemitt hastu die rächnung sampt dem handtbuͤchly, ouch der nüwen Josie rächnung, die mir seer wol gefallt, und wette, das er schon den anderen rodel och gehept hätte. Vermanen dich, so du sy abschrybst, das du flyß anwendist, dann mitt der zyfer fält es gar bald umb vil, das du ouch fürderlich darzuͦthuͤgist. Veterani milites Hispani ex Neapoli et Sicilia et novus miles Hispanicus ex Hispania venere copia satis magna duce Albano Mediolanum. Non diu ibi subsistent, unde bellum metuo. Multa alia sunt, quae nunc scribere non ausim; festina ergo lente et res tuas conficito etc. Es ist gott wol zuͦ bitten, das er uns und allen geträngten lüthen gnädig helffe. Utinam ageremus omnes poenitentiam! Und diewyl Dyes ouch umb die 12 hie nitt ist und der armm Ben... der sunst nienan hin kummen mag, hab ich inn überladen rächt hinwäg geschickt, das er denocht hinus kon möge. Das kertzenmodel ist noch hie. Ich hab dir din hindrodel mitt Heinrychen und Josiessen brieffen hier yn gelegt, och ein hobelhoolysen in das handtbuͦch etc. Gott mitt dir. In yl. Bullinger. Gruͤß mir Lysenbethli, min liebe Susanna etc. totam domum. Das junker Hans Petter nitt mein ich habe sin kein rächnung, habes exemplum.