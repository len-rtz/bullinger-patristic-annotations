Vir clarissime, remitto equos et libero te sponsione. Dedi pecuniam ministro, qui persolvat omnia. Audio card[inales] Turnonium et Ferrariensem Roma excessisse, id est apertum bellum futurum esse. Ita mihi affirmat Morelletus, a quo Florianus illeille soles quadraginta coronatos expillavit; oblitus sum dicere, quum a vobis discederem et tam multa alia cumulassem. Rursum putarem esse scribendum abs te in Angliam pro me, imo te rogo, ut hoc facias. Vale et deum pro nobis cum istis fratribus roga. Basileae, 6. iulii 1551. Vergerius. Scriptis iam literis cenavi cum legato regio, qui mihi dedit legendum exemplum brevis papistici, ubi sunt haec verba: "Prelatorum vestrorum electissimum quemque mittatis" etc. Nihil de sessionibus vidi. Habebo apud me exemplum; sed adhuc scripta illa vestra desidero. Clarissimo viro d. Henrycho Bullingero, fratri honorando. Tiguri.