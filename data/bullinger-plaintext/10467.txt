Gracia et pax a deo per Iesum Christum. Mitto ad te exemplar, quod optima fide ab epistola manu Blaureri scripta excerpsi, quam hiis diebus ad Benedictum Burgoverum dedit, ex qua sentenciam suam de cena dominica, quam coram principe fassus est, liquido ac certissime cognoscere potes, deinde etiam, quid te ceterosque deceat, veritati scilicet periclitanti humeros supponere. Vale et animum tuum super hac re michi indicato, oro. Ex Scaphusia, 2. septembris 1534. Erasmus Ritter, ex animo tuus. Et pio et docto M. Heinrichio Bullingero apud Tigurum Christi evangelium adnunctianti, fratri observando.