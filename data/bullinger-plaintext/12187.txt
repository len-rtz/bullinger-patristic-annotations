Gratiam et pacem. Utinam vero vincere liceret benefitiis! Victoriam hanc insignem putarem. Nunc modicis viribus rem insequor grandem; sed et in magnis voluisse sat est. Gaudeo omnibus literas et libellos meos esse oblatos, quibus destinaveram, atque eo nomine tibi magnas ago gratias. Mallem sane charissimum et colendissimum fratrem Musculum felicius suum fidele ministerium collocasse; caeterum, quod potuit, fecit. Mundus delectatur ceremoniis, atque hae obscurant verbi dei claritatem puritatemque. De Iznensi doctore satisfecisti. Crederem tibi et merito quidem vel iniurato. Verum a diacono habeo nihil; nec is mihi notus est, neque quicquam ante tuas acceptas de illo audivi. Habui illa ex Suevia, a non fluxae fidei viro; atqui necessum est et huic praeter meritum illum esse delatum. Quia vero illuc profecturus es, tuae confidimus fidei, pietati et prudentiae, quod ista omnia recte sis curaturus. Consobrinum Zviccium et praecipue d. consulem fratrem diligenter salutato. Mezlerus egregius est iuvenis, qui monitore hactenus non eguit; sua sponte enim facit, quod decet. De d. Gastio interim et aliam causam audio, ob quam functione illum privarit senatus. Aiunt, nescio quam vere, abbatem Murbacensem puerum illi e sacro fonte levasse, etc. Sed brevi certiora scribam. Ne vero te pigeat pudeatque nostri, quoad nos non puduerit veritatis. Sacramentarii, schwermeri et capitosi appellamur. Dominus et posteritas rectius iudicabit. Adhęreamus veritati, honeste nos geramus, simus religiosi et optimarum rerum studiosi, ut placeamus ei, cui placuisse salutare est. Ich truw uwerm schwager alles guͦts und halt inn für ein trüwen, redlichen mann an gott und an eydgnossen; diewyl ir aber in gheym und vertruwt mitt mir gehandlet, hab ich imm nitt alles geoffnet noch sagen gedoren. Mich beduͤchte aber gar guͦt, nutz und fruchtbar, er naͤme die sach zuͦ handen gaͤgen fürnemmen in eydgnossen ze handlen; er moͤchte ettwas schaffen. Gott gaͤbe, das sinem namen zuͦ eeren dient und uns nuͦtz und erlich ist. Quae annotasti de legato nostro, valde me cruciant propter scandalum. Est senex, sed stultus, vir alioqui minime malus, sed poculis addictior. Curabo tamen pro meo officio, ut, quod decet, fiat, ac ago tuae fidei gratias. Cum Iznam v[e]neris, commenda me amicis et fratribus. Venit ad nos superioribus diebus ex Italia doctus quidam vir Moguntinus; h[ae]sit diebus aliquot et familiariter nobiscum conversat[us] atque confabulatus est. Is inter alia protulit Cent[o]nem Vergilianum ab Italo quodam conscriptum ac V[e]netiis impressum. Hunc denuo hic sub incudem [re]vocavimus. Eius mitto tibi exempla aliquot. Minotaurum praefixit Gvaltherus, qui illum mox carmine illustratum vulgabit. Valebis una cum omnibus tuis. Tiguri, 19. ap[ri]lis anno 1545. H. Bullingerus tuus. Clarissimo viro d. Ambrosio Blaurero, fratri colendo et longe charissimo. Constantz.