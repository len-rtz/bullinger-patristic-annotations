Ü[wer] f[ürstlichen] g[naden] gnedig zuͦ schriben des datum imm veldleger zuͦ Nörlingen, 8. octobris, hab ich empfangen, sins ynhalts verstanden, daruff min muͦglichen flyß angewendt, alles das ze befürderen, das allhie muͦglich, ze erheben und zuͦ guͦtem diser ü. f. g. vorhaben dienet, namlich die christenliche religion und tütsche nation wider des ke[ysers] usfal ze erhallten. Was sich dann die 4 stett sampt anderen iren anhangenden allhie uff dem tag entschlossen, hatt ü. f. g. durch ir zuͦschriben verstanden. Syderhar und  wyter hat sich zuͦtragen, das min g[nädig] h[erren] raͤt und burger vereinigt, alle gemeinden in der statt ze berichten. Das ist gestern beschaͤhen, und ein einhaͤllige antwort gefallen. Volgents sontags graffschafften, herschafften; da man sich guͦts. Zeig ü. f. g. sölichs an, das ich noch nitt dann allen guͦten willen und gunst, und das, was ienen muͦglich, alle zyt thuͦn. Das ü. f. g. mich abermals bericht, sag ich hohen danck. Embüt mich willig ze dienen, wo ich koͤnt. Gott [etc.]. H. B.