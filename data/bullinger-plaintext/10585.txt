S. Perpetuis et innumerabilibus me afficis muneribus, beneficiis, consolatione, eruditione cęterisque donis tibi, charissime Heinrice, a domino collatis, ut nusquam satis apud me ea vel recogitare possim, ne dicam gratias agere aut rependere. Epistolam ad Corinthios posteriorem, quandoquidem semper mihi visa est propter argumentorum varietatem difficillima, curabo ut quam primum possum, immo utranque penitius revolvam. Volebam priorem pro contione tractasse, nisi me Megander praevenisset, sed cum Marcum in manus acceperim, eam, quae est ad Hebreos, hepdomadatim tractabo. Reddidisti certe mihi eam familiarem, quam olim ob difficultatem abhorrebam. O miner jungen tagen, wie hab ich sy so übel, ja gar nütt angeleet! So ich gern welte, so mag ich vor grösse, alter und gschäfften nütt meer. Nütdessminder ston ich imm karren. Quis me tandem liberabit ab hoc onere, cui humeri mei tam impares sunt? Sed de his, dum dominus vel unam hanc pro voto fęlicitatem condonaret, ut tecum coram nugari possem. Sed ex literis communibus intelliges, quae de conventu statuimus. In summa: Ubi non veneris Zofingam, ego domi manebo. Megander fęlicius omnia aget quam ego. Nam propter confessionem eucharistię non pedem moverem. Quodsi vero venire statueris et significaveris hoc nuncio, und sölte ich mich in einer rossbaren lassen abhin fuͤren, desß ich doch wol dörffte, so welt ich nitt usßbliben. Nam ubi te iam non convenero, spes omnis te videndi ablata est, tametsi multos sępe Bullingeros mihi praesentes fingam. Sed quid scribam? Audio te M. Ioanni Zähender ex Arouw literas ad me scriptas comisisse. Is nec apicem misit; oppiduli secretario commiserat utpote huic, qui quottidianos in promptu haberet nuncios, is vero, ut audio, rustico cuidam, hospiti in Töringen. Ego vero nihil accepi. Interim urgent mei, quid exploraverim de eo, quod secretius ad te scripseram. Ich mein, daß der tüfel drinn sy. Lieber, gib kein brieff uff, nisi certo scias, cui credideris. Mir ist viel lieber, was botten mir brieff bringend, allein daß sy keim pfarrer überantwurtet werdint. Interim scribas denuo, si memoria non exciderit, quod hę volebant. Quod ad priores interceptas pertinet, urge Leonem, ut legendas credat, quas interim acceperit, tametsi credam iam dudum a te lectas. Copiam ego earum audivi, sed certe, si sic est animus, ut verba sonant, gaudeo modestiam hominis tantam esse. Habes vero hic nuncium mercatorem urbis, virum fidelissimum, cui tuto, quae voles, comittere poteris. Alter, cuiusdam a Diesbach nuncius, mihi alioqui ignotus est. In summa: Mir wär lieber, du kemist, und nitt uff capitteltag, kemist aber gen Zofingen, dann sust wird ich kein capittel im Ärgöw besuͦchen. Wenn mir doch gott so vil und lang gsuntheit verlihe, ut tecum loqui liceret, multis a te exonerarer. Vale. Parce tam stulte stulta scribenti. Octava marcii anno 1535. Tuum minimum nummisma. Heinrico Bullingero, ecclesię Tigurinę antistiti, fratri prorsus suo semper observando.