S. Günstiger lieber herr und fründt, ich waß willens, mein buͤchlein on verzug üch zuͦzeschiken und üwers urtals bericht zuͦ empfachen. So wil mir khan weyl werden, diss, wie ich gern weit und die noturfft erfordert, zuͦ verbesseren. Khan ich eß (nit) so bald, als ir dess vielleycht wartend werend und versehen hettend, zuͦschreyben und schiken. Harum ich üch nit saumen wil, mit pitt, mir nit zuͦ verargen oder inconstantiae zuͦ verargwonen; dann ich in onzäliger unruͦw bin allerlay überlauffens und mer geschäfften, dan ich mich ie versechen. So ist mir ain ougenwee zuͦgstanden; das wil mich beharrlich, besonder bey dem lieht, weder sechen noch schreyben laßen. Stäken also gar im lätten; wil es aber dannocht nit von hand laßen. Das vermag der tüfel nit, dann daß ir eß zuͦ angender fasten sechen söllend und damit handlen, das euch gelieben wirdt. Titulus opusculi est: De quatuor Christianismi aetatibus et quid in his potissime spectandum. Decursus totus a Christo nato adusque initia imperii Constantini Magni primae aetati tribuitur, quam ego auream voco et, quibus de caussi(s) vocem, ostendo; hinc adusque Iustinianum, Iustini nepotem, secundam aetatem duco, quae argentea dicitur; tertiam hinc adusque Henrychum tertium, quam aeream appello; quartam ferream, quam hinc adusque excessum Maximiliani supputavi. Complector autem cuiusque aetatis statum et condicionem neque in aliud incumbo magis, quam ut in aperto sit, primam longe omnium optimam, proximam eximie bonam ob dogmatum et disciplinę puritatem. Inde demonstro, quid reliquis aetatibus defuerit avitorum morum, quid accesserit errorum. Versor autem totus in studiis principum et episcoporum delineandis et, quibus quaeque aetas a priori degenerarit variaritve, non omnino negligenter ostendo. Et cum omnia tester locupletissime historia veteri ecclesiastica et mox insecuta optimorum quorumque chronographia prodita, quae refero, tamen parcius cito auctores, ne non stimulos addam instigandi iis, qui ad nostra fortasse recipienda parum erunt parati, cum veritati rari foveant. Teneo autem summam fidem veritatis reddendę et ita me contineo, ne quo loco quicquam affectibus tribuisse deprehendi queam. Mox aetatibus absolutis, quid in his spectandum sit, explico. Ibi collatione convinco, alia esse postrema a primis et medioximis. Item querimoniam optimorum auctorum cito, qui a proxime exactis quingentis annis ecclesiae statum ad deteriora labentem et inclinantem iniquissime et magno cum maerore tulere. Deduco dehinc, illis querimoniis opus non fuisse, si, quod vulgo est creditum, tam respondisset veteri puritati ecclesiae habitus, quam ab illa defecit. Moneo postremo, quid agendum, quo pacem firmemus, lapsis rebus religionis subveniamus, vera veteraque et indubitata teneamus, conscientiam perterrefoctam praesentibus dissidiis aptissime consolemur. Excuso interim novationem nuper captam in multis ecclesiis; adhortor ad collationem illos, qui suis tanquam veris veteribusque tantopere confidunt, qui nos contumeliis et conviciis obruunt etc. Inscrib(o) autem librum Ioanni Planto, iureconsulto, Lucii, episcopi Curiensis, cancellario, qui me orsus amare. Hoc minus, credo, amabit, quo candidius de religione sentio; se(d) favorabilior erit impiis liber, si parum pio illum inscripsero. Operę autem fecero pretium, si Plantum, optimum virum, convertero, episcopum suum mitiorem fecero. Vale. S. Galli, III. Nonas Februarias, anno MDXLIIII. Ioachimus Vadianus, lippus. Pientissimo et eruditissimo viro domino Henrycho Bullingero, clarissimae ecclesiae Tigurinę episcopo, domino et amico inprimis colendo.