Gracia et pax a deo per Iesum Christum. Gratias tibi ago, charissime frater, pro eximio dono, quod michi per Petrum, qui apud cataractas Reni Tigurinorum Christi evangelium adnunctiat, redditum est. Gratissimum michi crede munus, non solum ob id, quod eruditionem et solidam pietatem exhibet, sed quod sit certissimum testimonium mirifici illius erga me amoris tui. Quamobrem nolim tibi assentari quitquam, sed te adhortor, ut cÄ™pto ne desistas, quin pro accepto dono pro virili incumbas, ut citius ea, quae in epistolam ad Hebreos meditatus es, in lucem prodeant. Qua in re facies rem nobis omnibus non solum gratam, verum eciam rei christiane summe utilem. De Carlostadio agemus hiisce diebus, ut aliquo pacto fieri posset, ut vir tantus locum sibi dignum acquireret. Vale. Ex Scaphusia, 19. martii 1532. Erasmus Ritter ex animo tuus. Henrico Bullingero, apud Tigurum evangelium Christi constanter adnunctianti, charissimo fratri.