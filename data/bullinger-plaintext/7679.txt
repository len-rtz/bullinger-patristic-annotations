S. Hodie demum sub noctem literas tuas accepi, honorandissime d. pater, quae quidem pergratae mihi fuerunt multis nominibus, proque iis ingentes tibi gratias ago. Ego vero valetudine praepeditus superioribus diebus scribere non potui; totum enim me d. medico commiseram et domi plus... Cladem autem illam circa Mumpelgardum commissam legatus noster mire exornavit: 2000 ex veteranis principem amisisse et viginti quatuor signa militaria caesorum regi adducta esse. Excepit eosdem tam laute et opipare, ut dominorum propositum puniendi inobedientes milites in aliud tempus et fortassis in calendas Graecas sit reiectum. Avertit certe ultionem, quam ii promeruere, qui contra Rhaetorum mandatum in militiam profecti sunt. Ex Italia pro re certa scribitur Venetum senatum decrevisse, ne bona eorum, qui Luteranismi nomine suspecti in vincula coniiciuntur et pereunt, porro accusatoribus et delatoribus cedant, sed ipsorum, qui delentur, consanguineis." Curiae Rhetorum, 1568, 29. novembris. Ex quo... gener d. Friderici a Salice pontificiis calcaribus et aurea catena deformatus fuit, nunquam neque ipse neque ipsius Friderici literae hic visae sunt. - Fuerunt magni viri, qui istum d. Cellarii raptum et dolosam circumventionem sic ulciscendam putarunt: Man sölle ein münch oder ein pfaffen, ouch ab iren orten einen, erbrackenn unnd in binden und gfenklich in bysin ettlicher predicanten und herren von jedem Pundt an das ort füren, da der from Cellarius ist ufgfangen wordenn, und da sölle man imm ein dryfache kronen ufsetzen von papyr und ein ysene ketten an hals und zwen sporen an die füs binden unnd inn dan daelbst an ein liechten galgen hencken. Hiemitt wurde ein jeder umm sin müntz bezalt. Sed volant argentea tela, quae haec impediunt.