Gratiam et vit innocentiam a Domino. Binas ab humanitate tua accepi literas, doctissime Bullingere, unas per fratrem Iheronimum Neapolitanum, alteras per Coelium Secundum, quibus me de pluribus certiorem fecisti. Quale seculum, tales sunt et homines; seculum praesens subitis immutationibus refertum et stupendum est, ita et homines novarum rerum cupidissimi. Ego tibi magnas habeo gratias pro hac diligentia tua tam officiosa erga me immeritum. De rebus nostris tam afflictis quam disiectis et turbatis tibi scriberem, nisi tabellarius ipse tam ydoneus ad boc officium mihi contigisset, qui omnia multo melius coram referre posset. Ex illo nempe omnia ad amussim et certissima audies. Tu me deinceps ut hucusque commendatum habeas et ex me salutem dicas fratribus. Vale. Ex Rhetiae Curia, sexto kalendas Octobris 1542. Salutat te et omnes fratres Tigurinos frater noster Iohannes Blasius. Tibi deditissimus Iohannes Comander. Clarissimo viro magistro Heinricho Bullingero, Tigurinae urbis episcopo, domino ac fratri suo observandissimo.