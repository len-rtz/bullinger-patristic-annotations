S. Ego tuus ille, quam possum maxime oro, ut d. TruÍ¤bium tibi in actione coenae adiungas collaboratorem et lectorem: ita enim actio hac sancta perficitur in aliis in urbe coetibus sacris, ne videatur in prima illa actione tua diversitas neve populus alioqui irritabilis et suspicax videatur contemni aut caeteris coetibus minus honorifice haberi. Ut autem aequissimum est multis modis, quod a te expostulo, ita gratificaberis mihi hac in re plurimum. Bene vale, frater et symmysta dilecte. Catalogum eorum ad te mitto, ex quibus deligas, quorum opera uti volueris in administranda seu distribuenda coena. Quos delegeris, nota asterisco, ut aliorum opera alias uti possim. Remitte autem catalogum, ut intelligam, qui tui aut a te delecti non sint. Iterum vale. Martii 25. 1575. Bullingerus tuus.