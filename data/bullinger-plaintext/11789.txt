Salve, anime mi. Ego te per dominum nostrum Iesum Christum obtestor, ut literas hasce boni consulas. Sic toto illo die distentus fui, ut nihil praeterea virium supersit, quo animum meum tibi probem. Confirmatius quidem nunc brachium est. Sed nunc compensare magna molestia, velim nolim, cogor, que toto mense neglexi. Novi nihil erat, quod scriberem; alioqui vel aliorum manu officium fecissem. Mitto, que hodie et nudius tertius accepi, et sedulo curabo, ne porro, quod ipse scio, tu ignores. Commenda nos domino et amicis. Bene vale iterum atque iterum cum tota tua domo, quam dominus perpetuo Ä™dificet. In primis Gvaltherum meum officiosissime salutabis, ad quem omnino scribere opportebat; sed nulla prorsus data opportunitas. 5. maii 1543. Tuus Ambr. Blaurerus. Bullingero suo. Tiguri.