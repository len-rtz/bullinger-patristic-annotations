Ich schick uch hiemit etlich geterdt gangfisch, wie ich üch vergangner tagen verheissen hab, die wellind sampt üwer lieben husfrowen und üwerm herren von minetwegen die tag essen, dann ye lenger sy behalten werden, je unkrefftiger sy sind. Des testaments halben will ich üwer nit vergessen; ist es ienen möglich, will ichs zuͦ wegen bringen und nechstmals, vilicht bald nach ostren, mit mir hinyn bringen. Hiezwüschen und alzyt got befolhen. Datum Costenntz, 28. marcii anno etc. 33. E[wer] w[illiger] Gregorius Mangolt, buchfürer. Dem getrüwen, frommen und wolgelerten Heinrich Bullingern, dienern des evangeliums Christi zuͦ Zürich, ze handen.