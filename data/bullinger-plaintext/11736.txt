Lieber her gfatter, ich schick üch hie ingschrifft das, so ir begert hannd; doch so heiter nit, wie ir begärent. Ir hannd allein das jar, in dem minen heren das kloster ist über geben, den monat aber nit. Wir hands am anfang nit uffzeichnot, sonnder einfaltig als die wol trüwenden mitt unsern heren gehandlet. Manglent ir etwas wyter, so lassent michs wüssen; was überflyssig ist, thuͦnd dannen. Damit sinnd gott bevolchen. Datum 18. novembris 1542.