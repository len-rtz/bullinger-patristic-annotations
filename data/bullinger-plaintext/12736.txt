S. Quomodo autem tibi, amicorum et fratrum devinctissime, pro tot et tantis diligentissimis et utilissimis scriptitacionibus officiisque responsurus sim unquam, non habeo. Ego etsi neminem hinc sine literis meis ad te ire sciens permitto, tamen ex tuis facile deprehendo meas aliquando intercipi. Hinc fit, ut de rebus nostris sepius incerti sitis. Pluries equidem de inauspicati huius belli gestis scribere, quam scripsi, nihil proderat. Nam nihil scitu memorabile unquam in illo factum est, cum hostis conflictum suis subterfugiis semper declinarit, castra nunc hac, nunc illac moverit et bellum in hunc usque diem protraxerit, nimirum facile sibi persuadens nostros tot sumptus diu ferre non posse, ipsum vero ab universo papatu pecuniis iuvari, neminem autem nos; id quod sane vanum non est. Summa: Nos hactenus fecimus, quod potuimus; facturi porro in posterum, quantum dominus concesserit. Nunc hiemis asperitas castra prohibebit. Poterunt hoc frigus neque equi neque milites diutius ferre; taceo, quod victus et pabulorum ingens penuria  in utroque exercitu, in hostis tamen maior quam in nostro, sit. Cęsar nos equitatu fere in duplo exuperat, iamque ei adhuc mille Neapolitanorum equites advolant, licet hac tempestate pręter depredationem miserorum agricolarum parum effecturus sit. Nostri se brevi domum, si comode fieri poterit, recipient relicturi nobis 2000 equitum et 10000 peditum, quibus nos, donec ver redierit, defendamus. Deus interim optimus maximus gravissimum hoc et toti Germanię exiciale negotium in salubrem statum ponat! Amen. Hunc vos pii omnes nobiscum ex penetralibus cordium exorabitis, scio. Labores tui sanctissimi, frater, nimii sunt, presertim illi, qui in favorem mei fiunt. Dignior quidem eligendus fuerat me, cui scripta tua divina dedices. Ego meipsum in hoc novi minorem esse, quam ut tam honorifice habear. Sed tuus in me ardor et amor iure locum accipiant. Proinde te paucos ante dies literis monui, ne nimium te onerares laboribus. Id obiter hic repetisse volo, precorque, ut rebus modum facias. Vestri concionatores, imo nunc nostri, viri optimi hic sunt atque se strenue et honeste gerunt. Causa autem, cur accersiti sint, non in eo statu est, quo debebat. Dominus tamen pro sua gloria et benignitate pium institutum nostrum poterit adhuc abunde prosperare. Nihilominus tamen optimos illos viros fraterne fovebimus. Wie ir treulich unnd freundtlich schryben unnd erinnerend, wol zuͦ wachen unnd nit zw viel trawen, das geschieht furwar mit allem vleiß. So hat man sich stieff unnd keckh gehalten, unnd verhoffe, es soll am selben, so viel gott genade verleihet unnd so weit sich unnser vermoͤgen erstreckt, nit manglen. Der krieg kan und mag kainswegs on entlich verterben teutscher nation durch ainig mittl gericht werden, sonnder da muͦß ain tail furziehen. Sobald aber ain vertrage gemacht wurdt, so wollt ich gern arm unnd weitt von hinnen sein. Was ir mir fur anlaitung unnd bericht hauptleut unnd kriegßfolkh, auch die zeittungen uß Lutzemburg unnd mit Grandvela geschriben, das hab ich alsbald an ortten, da sichs gebuert, vermeldt unnd darzu dem landgrafen geschriben. Auch eurn brieff an Hanns Hilpert Zoller, desglichen das büchlin an den hessischen prediger furderlich inn das geleger geschickht. Ich bedannckh mich sollichs alles. Gott wolle, das ewr trewe, vleiß, sorg, miehe unnd arbait inn dem hanndl gottis unnd des vatterlands hie im zyt erkennt werde. Nunquam nostris in animo fuit vel cum Gallo vel Anglo foedus inire, sed eos ad faciendum hosti negotium et nobis pecunias accomodandum  pellicere conati sumus. Dabimus quoque nunc operam Grandvelę astutiis contraire. D. Hallerus, Zollerus, Voglerus atque omnes Tigurini sunt mihi commendatissimi. Utinam possem illis rite gratificari! Dominos consules, archigrammateum, Gvaltherum, Geßnerum, Frisium, Bibliandrum et totam doctorum coronam salutabis impensissime. Filius d. consulis Lavatheri, ut nuper scripsi, iamdudum ex Ulma abivit, domum haud dubie concessurus. Spero ipsum nunc advenisse. Vale cum honestissima coniuge et liberis. Dominus sit vobiscum. Amen. 23. novembris 1546. Tuus Georgius Lętus, etc. Dem christennlichen, hochgelerten herren Hennrichen Bullinger, vorgeern der kirchen Zurch, meinem geliepten herren unnd bruder, etc., Zurch.