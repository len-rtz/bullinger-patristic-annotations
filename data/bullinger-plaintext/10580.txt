Mein willig dienst, fründtlichen gruͦtz unnd alles guͦtz bevor, fründtlicher, lieber her vogt. Es hat der schryber deß münchs ze S. Gallen von Wyl gen Pfäfficon gar ernstlich geschriben und begert zewüßen, wievil der Berneren bei dem vogt von Kyburg und Zürich gsin. Do hat der zuo Pfefficon herwiderumb geschriben nun prachtlich und herlich vil mee, dann ann der sach. Namlich, es syenndt 6 von rhadten von Bern da gsinn etc. Unnd was er nun gewüst, das dem appt widerig, das hat er gschriben. Söllichs hat mich mein herr von Kyburg heißen schryben, ob vilicht etwas reden daruß erwachsen wöllen, daß ir wüßtennd, wie es gangen sye. Nit meer, dann gott sye mit üch. Datum, Zürich den 5. martii anno 1535. jar. Heinrich Bullinger, eüwer williger diener.