Gratiam et pacem a domino. Si quid peccatum est in titulo opens tui, Vadiane mi, mihi imputabis. Ego enim Froschoueri hortatu titulum feci. Volui autem ostendere aliis magistratibus, qualem consulem haberet urbs Helvetiae, nationis agrestis, quam quidam tantopere elevant. Volui alios magistratus provocare tuo exemplo, ut paria conentur. Praecipue vero lectores allicere statui novo hoc et insolito titulo, et ut omnes cernerent caussam veritatis tutores habere ex ordinibus etiam reipublicae. Praecor igitur, ut hunc mihi condones errorem, si erravi modo. Deinde quod de hexasticho mones, terret non tam, quod ossitantia Binderi nobis omnibus impingetur, quam quod meo hortatu id carminis cecinit, imo quod monitus per te corrigere non potuit; exempla enim avexerat Froschouerus. Ego in gratiam tui hoc postularam ab homine, imo honoris gratia. Ille male sanus et sui veluti oblitus stultum carmen profudit. Atqui factum infectum esse nequit. Ego posthac prudentior ero. Theodoro et mihi 31. augusti scribit Myconius in haec verba: "Scopus negotii videtur hic esse: Christus totus editur fide, ut fides edere potest. Unum colligo, concordiam impediri non posse nisi per affectuum improbitatem." Haec Myconius. Audio item Bernenses respondisse; quid autem responderint Basileien[sibus], nescio. Aiunt illorum responsionem a nostra nihil distare. Tu autem curabis, ut ipse intersis Conventui futuro et indicto ad 24. septembris. Priusquam autem conveniamus, peto a te responsionem ad quaestionem propositam. Exempla cum epistolis bona fide Curabit Froschouerus Sangallen hatt Zurych groß val unnd gunst. Der ander ochs fart dem ersten nach. Yederman gundt den üch vor mencklichem, und yederman meindt, es bedüte vil guͦts, unnd daß wir üch guͦts schuldig syend. Wölte gott, der schützen werind mee xin. Vale, observande mi Vadiane. Gratias tibi ago pro iis, quae de bello Gallico exposuisti; reliqua expecto anxie. 8. septembris 1536. H. Bullingerus tuus. Utingerus vir, optimus, migravit ad dominum et jussit, tibi vale dicerem.. Clarissimo viro doctori Ioachimo Vadiano, consuli Sangallensi, domino suo observandissimo.