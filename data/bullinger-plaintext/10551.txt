Gratiam et aeternam vitam per Christum. Cupis scire, quid ad vestram confessionem respondent vel Lutherus vel Philippus, sed de hoc nihil ad nos Bucerus. Ubi quid rescripserit, faciam te certiorem. Diserte quidem habet confessio vestra "vere adesse, dari et distribui verum corpus fidelibus", sed hoc "distribui et edere corpus" exponitis "nihil aliud esse, quam credere pro nobis traditum in mortem corpus Christi." Hoc tametsi vere dicatur, vereor tamen, ne satis sufficienter Luthero. Insimulat enim ille nos perpetuo, quasi solam generalem corporis manducationem in cęna teneamus, cum ille nunq[uam] non clamitet peculiarem quandam esse eo in loco. Quodsi per vos probari posset, quod ad Monastenenses scripsit Bucerus, sperarem solidam concordiam Lutheri nobiscum et cum ecclesiis vestris. Non quod utendum vobis esset vocabulis inconsuetis - studiosissima enim ratio ecclesiarum vestrarum habenda est -, sed ut Lutherus intelligeret probari vobis solidam illam Christi praesentiam et exhibitionem. Das gott dem handel hindennach ain guͦt jar geb., daß er doch kain end haben will. Sed nunc scire abs te cupio, an literę meae tibi nuper sint redditae, quibus indicavi, quid Gallo isti Germano responderim, deinde quo animo tu illius consilia receperis. Certe serpens olim callidior erat cunctis animantibus neque desiit callidus esse. Miror, tibine videatur commoda via promovendi evangelii in Galliam, deinde an probetur tibi pontificia illa in rebus ecclesiasticis autoritas. Wann es weltlich junckherren werind, so gieng es bas hin. Pręterea qualis, putas, futura est evangelii praedicatio, quę non nisi autore pontifice fiat? Sive vero probes sive improbes huiusmodi conatus, rogo obnixe, me tuarum rationum facias certiorem. Rescribam deinde, quae nos hic ea in re gravent. Certe orandus est dominus, ne vel ad dextram vel sinistram inconsulto domino declinemus. Sed te audiam, si fieri potest commode. Tomas Blaurerus cum germano meo salutant te quam studiosissime. Ex ducatu nihil habemus dignum scriptu, nisi quod Ambrosius fratres aliquot a vestris pulsos vocavit. Res alioqui omnino salvę sunt. Uwer lieben muͦter und husfrowen sagend mir vil, vil, vil, vil guͦts, und in disem gstetele ist etwas kinderwerk, das gebend uwern kinden, und behuͤt uch gott alle in siner liebe. Theodorum plus millies salvum volo. O we, wie ist uwer kaes so guͦt! Got danck uch zhundert malen. Ich dancken uch aber, so offt ich davon issen. Lassend mich wissen, ob man by uch fayl hab, oder wo man sy mache, dann ich bin gantz presthafft und mus vyl zugle haben.