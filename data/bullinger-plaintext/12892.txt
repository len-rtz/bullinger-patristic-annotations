Furgeliepter herr und bruͦder, ich hab euch uff gestert geschriben. Diß allain von meines vetters wegen: Der ist doch gar betrupt usß ursachen, wie ir auss sinem schriben vernemmen. Bitt euch um gottes willen, darob und daran ze sein, damitt gwarsamlicher gehandelt und der guͦt fromm mann nitt unlustig und allso alle sach verderbt werde. Ir köndt bessers nitt thain, dann vyl an der sach gelegen. Thaind meinem hertzlichen vertrauwen nach. Datum 12. martii. An maister Hainrich Bullinger. Zuͤrich.