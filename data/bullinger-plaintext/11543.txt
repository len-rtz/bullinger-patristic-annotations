S. Recte et in tempore monuisti de libris adsignandis, quę apud nos hiis nundinis editi sunt. Frobenius dedit: Commentaria in aphorismos Hipp[ocratis] Brasvolae. Sub prelo habet Latinum Galenum, totus opus, et Cęlium de antiq[uis] lection[ibus]. Augustinus recuditur. Isengrinius: Plutarchi Moralia Latine. Quędam adiecit hactenus non versa. Quem autorem Frob[enius] Gręce excudet. Zasiana multa. In Solinum commentaria per Munst[erum] decurtata, quę iam secundo edidit, adiectis tabulis. Valderus: Lexicon Gręcum. Urbani Grammaticam. Oporinus: Annotationes in Cic[eronis] oratorem varias. In Vallae elegantias annotat[iones] novas. Elementale a Camerario conscriptum, etc. Sub prelo habet Theonis progymnasmata Gręce et Latine. Theophrastum Gręcum, et de institutione puerorum libellos quosdam. Robertus Winter: Indicem Gręcum in Phaborini lexicon. Epitome in vitas Plutarchi. Pausanię Atticum et Corinthiacum Latine. Gilberti Cognati scholasticalia quędam. Gesneri quaedam de herbis. Sub prelo habet Iulium Pollucem Latinum et Aristotelis opera per M. Gemuseum nostrum castigata. Hervagius: Ius civile cum magna accessione. Herodotum Gręcum. Sub prelo habet omnia Melanchthonis in 4[!] tomos digesta. D. Albanus: Apicium de re culinaria. Carmina nonulla de bello Troiano. Bryllingerus: Comędias aliquot ex vetero et novo test[amento] desumptas. Novum testamentum Gręce et Latine. Vallę elegantiarum opus. Vergilii opera cum Melanch[thonis] commentariolis. Henricus Petri: Iosephi Hebraica et Latine reddita quędam, apocrypha nempe. Claudii Ptolemęi omnia chorographica, quę extant. Alexandrum Trallianum cum scholiis Albani. Westhemerus: Unionem dissidentium in religione. Carmina Sedulii et Iuvenci cum commentariis. Epitheta Ravisii. Ringelbergii opera. Epistolas Erasmi ex volumine toto excerptas elegantiores. Ex Francfordia venerunt: 1. Biblia Zantis, Coloniae impressa. 2. Contra Pauli III. papę epistolam, interpretatio, quam ad cęsarem dedit. 1540. 3. Ein predig von Judas geitzs, d. Iacob Schenck. 4. Ein underricht des gloubens vom bischoff Johansen zuͦ Meyssen beschriben. 5. Von der rechten christlichen kirchen ein frag gstelt, uff den 7. articel der protestierenden, an k. maiestet. 6. Propheticus sermo 2. Pet. 1, durch Vicelium teutsch. 7. Lazarus mendicus, comędia Georgii Macropedii. 8. Quęstiones catechisticę Vicelii. 9. Catechisticum examen Vicelii. 10. Oration an alle furste des reichs von des bapsts uffkommen per Baptistam Lasdenum. 11. Eine trost predig von der uffersthehung. Joan[nes] Draco[nites]. 12. Ußlegung der histori Joseph[s] durch Corvinum. 13. De causa continente. Jacobus Scheckius. 14. Comicae fabulę, rebelles et aluta. Macropedius. 15. De re aedificatoria lib. 10 Leonis Baptistę Alberti Florentini. 16. Syncretismus Germanię contra Turcę tyrannidem. Nicolaus Wimmannus. 17. De ordinatione episcoporum. Cochleus. 18. Didascalus comędia. Iacobus Zovitius Driescarus. 19. De Tungris et Eburonibus aliis Inferoris Germanię populis commentarius. Hubertus Thomas Leodius. 20. De natura, incommodis, sed et remediis furentis hominum irae quaestiones 265. M. Otho Körber Babenbergensis. 21. Comędia de matrimonio tractans. Maternus Steindorfer. 22. Iuliani Aurelii Lessigniensis de cognominibus deorum gentilium libri tres. 23. Catechismus minor Urbani Regii. 24. Commentarii in epistolam ad Titum. Christophorus Hofman. 25. Theodoriti Cyrenensis episcopi de evangelicę veritatis ex Gręcorum atque gentium philosophia cognitione sive de Gręcarum affectionum curatione lib. 12 Zenobio Accialo interprete. 26. Euricii Cordi de cabalistis quaedam. Praeterea Hebręa quędam allata sunt ab Isnen[sibus] et e Parisiis. Hic habes fere summam librorum, quos ego vidi. Vale in domino. Neque opus, ut anxie torquearis de pretio, cum aliquem librorum tibi emo. Plus enim hactenus misisti, quam exposuerim. Nosti me ad vota tua paratiss[imum] Gastium. Tuus Gastius ex animo. Vigilantissimo pastori ecclesiae Tigurinae d. Heinricho Bullingero, suo in domino charissimo.