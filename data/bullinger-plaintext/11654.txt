Gratiam et vitae innocentiam a Domino. Literas ad te dederam his diebus, amantissime Bullingere, per Rudolphum Schintium; an redditae sint, non constat. Illud vero potissimum est, quod continent, ut Bullingeri commentarios in omnes divi Patli epistolas ceterasque cononicas in forma maiori, codice eleganter illigato apud te invenirem. Coronatum et batzium mitto; si quid defuerit, sine dilatione quoque mittam. Praesentium latori tuto committere poteris librum, - probe enim curabit, ut integre ad me veniat -, et si usu venerit, ut tibi servire vel in aliqua re prodesse potuero, iubeto. Vale. Ex Rhetiae Curia, 6. Martii 42. Salvos optamus omnes fratres. Pro nobis orate; nam in periculo sumus haud exiguo vel negligendo. Tuus Ioannes Comander. Pietate et doctrina spectabili viro magistro Heinricho Ballingero, domino ac fratri suo observando. Meister Heinrichen Bullinger.