S[alutem] d[ico]. Audi ea, quae summo sunt tegenda silentio. Est hic Petrus Dathenus, vir valde doctus, missus ad nos ab illustrissimo principe Palatino electore; sed omnino non vult sciri hunc esse missum ab ipso. Sulcerus a Berna dicitur rescivisse, quae prius Heidelberga sunt scripta in negotio confessionis. Ea deinde scripsit Brentio. Hic Augustae ei obiecit etc. Wi[r?] ttembergensis et Bipontinus in hoc toti sunt, ut opprimant electorem, et comitia Erdfordiana in hoc sunt instituta, ut inter se committantur principes. Haec hominum sunt consilia. Sed vivit deus, gubernator omnium et liberator ac consolator afflictorum. Vale cum tuis.