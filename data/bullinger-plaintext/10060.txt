Gratiam et pacem a domino. Fovet hic miserandus senex filium domi (quem nosti Ioannem Gingium) paralisi deiectum, cum interim ab hoc exigatur docendi offitium. Ceterum cum non ignoret, quanti referat, quem suis praefitiat, nemini arduum hoc negotium citius concredidit, atque tibi, Zuingli doctissime, quippe qui pro ista tua vigilanti ecclesiarum cura et possis et velis adminiculari. Sunt enim illic apud vos plurimi ad hasce res eidonei. Obsecramus itaque, ut te nobis, imprimis vero ovibus Christi hac in re impendas, denique boni consulas temeritatem nostram, qua severiora tua audemus interturbare studia. Dominus Jesus te nobis diu servet incolumem. 24. novembris 1529. Tuus H. Bullingerus Huldrycho Zuinglio, fratri charissimo.