S. D. Ternas ut minimum literas a te accepi omnesque copiosas satis, ac pro his maximas tibi, fratri meo et symmystae fidelissimo, gratias ago. Experior in his fidem tuam atque diligentiam. Perge sic; dominus benedicat tibi et spiritum suum tibi augeat. Caeterum ego brevibus tibi respondeo, quia ita res meae habent. Speraveram me proditurum ad perficiendum meum munus; sed domino nondum placuit, licet hodie perficiatur septimana 12. Coactus enim sum me rursus subdere chirurgo, qui 4. huius mensis die inscidit ulcus, quod bubonem nominant, contractum ex peste; quando vero vulnus sanari possit iterum, nescio; dominus bene vertat. De comitiis Friburgensibus nihil scimus hic; proinde nihil possum scribere. Tu citius ex leg[ato] certiora habebis; nostri enim nullum eo misere legatum. Bellum in Gallia reparari novum plane a te primum audivi; forte Hispanorum artibus illa sparguntur, ut res sua conficiant. Accepi tertio abhinc die recentes Geneva literas a d. Beza scriptas; is nihil huius meminit, sed omnia in Gallia pacata esse dicit, regem esse Massiliae. Ergo, quae ab illo accepi, tibi refero; nescio, an ille forte dissimulet, quod tamen non puto. Salutabis d. Carlinum ex me. Si certiora aut infeliciora intellexero, faciam, ut scias in tempore. Libellum tuum avide legi, et cum meam proferat et tueatur sententiam, quomodo improbare queam? Barbara est sententia adversarii. Fallitur, si putat mulierculae, nimirum coniugis meae, contagio me infectum esse; nam illa post me aegrotare coepit. Imo, cum in duabus pestibus ad omnes ante annos aliquot accesserim, nunc ad paucos; nondum enim ut nunc fervebat. Tamen dominus hoc me donavit munere; si audires, quomodo primum senserim, diceres immediate immissam a domino. Et illorum, qui me inviserunt, ne unus quidem est mortuus aut morbo correptus, quin imo filii, filiae, generi, propinqui alii, vicini, qui noctes atque dies a me recedere noluerunt, nullum senserunt damnum. Una mea f[ilia] Margarita, Lavateri uxor, mortua est; sed illam saepe a me expuli, quod gravida esset, und die am allerminsten by mir xin, die alein ist gestorben und uß iren kinden noch keins. Gott sye noch fürohin mitt uns. Mihi videtur modis omnibus resistendum, ne bestialis illa consuetudo inducatur in nostras ecclesias. Fugiant illi, ut lubet; non effugient manum domini, et utut se et sua defendant, ist[s und wirt]s doch nimmer rächt. - D. Ambrosius Blaurerus noster 6. huius mensis Vituduri migravit ad dominum. Iam ergo nullus superest, quem norim, nisi unus Farellus, qui me praecesserit in ministerio sacro. Quid ergo restat, nisi ut et ego iam nunc maxime sarcinas colligam? - Legi schedam P[omponii] B[ellievrei], et vehementissime illa mihi displicuit. Inde colligo (etsi norim prius), quid isti quaerant; imperium in nos et nihil aliud. - Dum haec scribo, eveniunt, quae me haec interrumpere cogunt et vehementer me perturbant; de quibus alias. Tiguri, 8. decembris 1564. Pestis non remittit. 23. novembris habend die rädt zuͦ Bern den bürgern 3 radtschleg fürtragen: 1. Die vereinigung könne man nitt also anemmen; doch so ettwas nodt den könig anstosse oder das die eydgnossen in sinem dienst belägert, wölle man die hand offen hallten. 2. Die sach sye nitt gar abzuͦschlahen; doch sölle man sich mitt andern eydgnossen beradten. 3. Man sölle by den gsatzten blyben und des königs muͤssig gan. Das ist ouch das meer worden. Am frytag darnach ist ein schriben kummen der glerten von Leon, Petri Vireti etc. an radt zuͦ Bern und predicanten, da sy hochlich bättend, das man die püntnuß annemme; dann das fürdere den glouben. Sölichs ist amm sampstag vor den rädten und amm sontag vor den bürgern geläsen. Da sind erwöllt botten j[unker] Gladi Mey und seckler Graafenriet gen Fryburg, den königlichen botten zuͦ sagen, man köne die vereinigung nitt also anemmen etc. Doch sol man radtschlagen mitt den Evangelischen Stetten, ob man in ein ander articulation kummen möge etc. Das ist vergäbens. Non patietur sibi rex praescribi quicquam und [wo] es gott nitt fürkompt, wirt ye ein... ander verwirren. Aber sol uns ung... angan, muͦß neißwan han ein anfang. Gott erbarme sich unser und richte unser sachen in viam pacis etc. In yl. Hütt kompt einer von Aarow, zeigt mir an, das die königin uß Engelland Calles widerumb habe yngenommen. Das zeig ich üch alls ein fliegend mär; ich gloubs nitt. Der tag ist wol kurtz; aber man mag vil geliegen. Doch sye es, wie es ist: es were mir leyd von des kriegs wägen, der darus entstan wurde Praestantiss. viro d. Ioanni Fabritio, Curien, ecclesiae fideliss. ministro, dno colendo et fratri chariss. meo. Chur.