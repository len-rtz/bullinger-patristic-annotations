Min sundren willig dienst und was ich eren, libs und guͦtz vermag zuͦvor, gunstiger lieber meister Henrich. Wie ich uch nachst bat, das ir so gütig weltent sin und mit uns essen, das hand ir thon; dorum ich uch frundlichen danck. Und ist mir und andren minen frunden ein freud gesin von wegen der frömden. Und aber ir hand es nit darby lan pliben und meister Andressen gen 4 batzen: Soͤlly fur uch gaben. Die schick uch hie wider. Ich han uch for anzeigt, das ich uch nut drum laden, das ir gaben soͤllent; und so ir gaben weltent, wet ich uch nit geladen han. Ich wer ein dürer wurt, wan ieder um 1 mal 4 batzen soͤlt gen! Semlichs nempt im besten uff, und wo ich uch kan dienen mit minem lib und guͦt, sond ir uch des genbtzlich zuͦ mir versechen. Damit got mit uns! Gothart Richmuͦt.