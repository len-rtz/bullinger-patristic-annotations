Disen brieff hab ich euch by minem vetter geschickt. Der hat dero in der bulgen vergessen; schick ich hiemitt. Ich soll euch anzoͤgen, das ir ain abschrifft seiner werbung by ewerm stattschriber finden werdind. Hat nitt zyt abzeschriben. Muͦß glich widerum hinweg ryten. Unser bischoff hatt uff hutt sein bottschafft vor rath gehapt, mine herren gewarnet, etc., sich ouch empotten, das er gern gegen kai[serliche] m[ajesta]t unterhandler sein welle; und er maine es alles getrulich und vaͤtterlich, etc. Ach ewiger gott, gib hertz und stercke, das wir bestandind!