Salve in domino. Iterum videmus, quam nolit dominus extra ordinaria via suum negocium provehi. Sed utinam dominus illum a vestris satanam depellat, qui persuadet a societate sanctorum, quibus in domino volunt iuncti esse, tantopere abhorrere. Videt se coniunctos non posse frangere. Laborat igitur, ut disiungat. O senatum vestrum, quam non videtur sui similis. Sed etiam si omnes Bernates deserant, ita video illis dominum dedisse vel unum consulem, verum Davidem, verum Iecheziam, ut non dubitem illis dominum egregie adfuturum. Oremus dominum, ut adsit omnibus! De Leone optime spero. Est nunc in tentatione. Recipiet se. Vale. Dinckelspuhel accesit [!] evangelio tota, etsi lutherano. Monasterium tumultuatur misere. Cui consulimus magno labore. Saluta optimum Pelicanum, cui alias rescribam. Nunc vere non licet. De caesaris adventu nihil. Quid papa cum Franco, nondum erupit. Christus nobis rex est. In eo aeternum vincemus. Pridie calendas decembris. M. B. tuus. Viro pientissimo Heylrycho Bullingero, evangelistae Tigurino, fratri observando. ZÃ¼rich.