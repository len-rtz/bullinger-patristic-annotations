S. D. Ternas a te, Matthia venerande et plurimum dilecte frater, accepi, ad quas nihildum respondi. Et quamvis nihil in iis sit, ad quod responderi oporteat, attamen, ut intelligeres me illas accepisse, has scribo. Qui posteriores attulit, pransus apud Gvaltherum, mox Badenam concessit. Ego hominem non vidi. Alioqui nihil illi propter tuam commendationem negassem, quod modo meae potuissent praestare vires satis exiguae. Puer, qui ultimas tuas attulit, alioqui mihi commendatissimus est. Alitur stipendio nostrae ecclesiae et specimina praebet ingenii satis felicis. De nostris rebus non est, quod dicam. Versamur et vivimus ut hactenus ita tute satis. Excruciat me iam bellum illud Germanicum. Celebrata sunt his diebus hic comitia de responsionibus dandis imperio et caesari ad postulata  illorum. Et quia, dum haec scriberem, nihildum conclusum erat, nihil certi significare possum. Favent nostri piis evangelium profitentibus, an vero bellum suscepturi sint modo, dum hyemis impetus infestat et omnes copias e campo sub tecta adigit, ignoro. Dominus concedat omnibus nobis recta iudicia. Quantum ego ex nostris intelligo, nunquam deserent causam veritatis. Imm Rieß sind von Walchen groß ungehoͤrt schaden vergangen. Die armen lüt sind jaͤmerlich verbrent. Also wirt das land jetzt umb Ulmm jaͤmerlicher geprent und verwuͤst von keyserischen, welche yngenommen habend Donawerd, Hoͤchstett, Dillingen, Lougingen, Gundelfingen und andere plaͤtz mee. Die unsern ligend unzerteylt amm gwallthuffen zuͦ scharmutzen. Deß keysers streyffende rott faart darzwüschen herumb und thuͦt dem armen land unsaglichen schaden. Die von Ulm, alls sy sich der belaͤgerung besorgt, habend sy selbs vor iren statt in 100000 gl. wert verbrent, etc. Dominus liberet nos a malo. Hunc supplicemus! Vale. Tiguri, 25. octobris 1546. Bullingerus. Praestantissimo viro d. Matthiae Erbio, Rychevillanae ecclesiae concionatori venerando et dilecto suo fratri. Rychenwyler.