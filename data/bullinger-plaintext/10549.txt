Salus. Venit ad vos quidam Hulderichus Chelius, vir certe pius et doctus, ferens responsa quędam de religione ad Gallos, quae forte legenda tibi dabit, ex quibus tamen, quid rei sit, satis intelliges. Obtulit mihi quoque legenda, sed nolui meo calculo firmare quicquam. Non enim mihi probantur hęc consilia, et fieri potest, ut pontificis astutia haec gerantur insciis piis. Proinde mihi dolet quicquam tribui pontificis autoritati, cuius animum non ignoramus. Ja, wann gott den bapst zum mittel bruchen wurt, ut bene habeat ecclesia Christi, so ist got halb verwechslet, ne quid dicam consilia Buceri et Philippi hac in re mihi videri periculosissima. Utinam hora tecum potuissem colloqui! Sed non datur literis quicquam addere. Consilia haec neque fratri meo neque Thomae probantur. Vide, ne quicquam cuiquam dicas de hisce literis meis. Hoc tamen volui, ut scires, quid responderim optimo viro. Vale, mi frater. Tuus Io. Z.