En adest Iosuah ille, nepos tuus ex fratre, quem tibi commendo, ut ad bonam frugem hortere. Exiguo viatico instructum abire passus sum et, quum de illius fide nonnihil dubitem, non ausim plura per hunc ad te. [Con]sobrinus meus quę nuper egerit cum consule Habio, bona fide indicavit, nec pęnitere potest profectionis. Zeytung ab dem reychstag. Kaiser hellt ernstlich an, das man das einzogen gellt bey allen reychstenden hinußgebe und die hilff noch 6 jar bewillige; aber deren kains hat er noch erlangt. So dringt er auffs hefftigest, das man bewilligen welle in die determinata (ut vocant), so das concilium zuͦ Trient schliessen werde. Aber die unsern wegeren sich des für und für. So habend sich die zwen churfursten, Pfaltz und Coͤln, ouch entschlossen, das sy es kurtzüm nitt thain wellen. Acht man, Brandenburg werd sich des ouch wideren; doch ists ungewisß. Es ist kain weltlicher fürst da dann pfaltzgrauff Friderich. Der churfurst ist yetzund etwan drey wochen da gewest; erzoͤgt sich handtlich. Hat kai. mt. bericht, er welle ir seines glaubens und communicierens sub utraque specie satte und grundtliche rechnung geben. Die zwen prediger zuͦ Wurms in der statt predigend noch beid, wiewol man hart darüff drüngen hat, sy abzestellen, und sy gar grosß gefar und creutz darob bestehn müssend. Der kaiser understet sich, den bischoff von Augspurg, der ain cardinal worden, zuͦ ainem statthalter im reych zu verordnen; das will der pfaltzgrauff nitt nachgeben, von wegen das ime nach der rychsordnung dis ampt gepürt. Kaiser und konig habend denen von Ravenspürg durch den grauff Hügen von Muntfort und Philipp Schaden gar trungelich sagen lassen, das sy ire zwen helffer hinweg thüen; dorüff haben sy ain bedacht genommen. Der konig hat ouch dem landtvögt zu Ravenspurg urlob geben, um das er mitt gott daran. Ist gar ain redlicher edelman von Lowenberg zuͦ Wageck uff gestert hie gewesen. Datum den 18. iunii 1545. Clamemus ad dominum! Der papst hat dem kaiser durch den cardinal de Fernese ain grosß summ gelts zuͦ ainer verehrung zuͦgeschikt. D. Heinricho Bullingero suo. Tigu[ri].