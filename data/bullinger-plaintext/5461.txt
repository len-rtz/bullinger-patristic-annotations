Iterum audio d. Brentium emisisse librum de negotio ubiquitatis. Nondum videre contigit; dolet autem mihi vehementer, si omissis aliis argumentis ecclesię dei magis utilibus ac necessariis aliquid temporis tribuere illi causę debeatis. Equidem mallem non responderi, sed in opere aliquo utili et insigni obiter tantum fieri mentionem et omissę responsionis breviter reddi causas. Sed quis ego, ut hęc ad vos? Parce quęso meę temeritati. Reverendo viro excellenti pietate atque doctrina clarissimo d. Henrico Bullingero, ecclesię Tigurinę antistiti longe dignissimo, domino omni observantia colendo. Tiguri.