S. Tuas ad unum omnes, mi venerande et charissime Bullingere, accepi. Quid mihi in Schöneri caussa videatur, puto in eis literis, quas per Maximilianum adulescentem dedi, me tibi significasse, nempe ut ad privatos nonnullos, videlicet Herbrotum et Welserum consules, scriberemus, aliis literis ad senatum ista ratione viam munituri. Fac, sciam, num puer ille tecum fuerit quidve istic impetraverit. Ubi primum tuas miseris, curabo, ut meę illis coniunctę quam primum Augustam perferantur. Audio Welserum apud Pfäfers cum uxore lavare. Schärtlius noster vicissim se tibi commendat et accuratissime salutat. De vestrorum comitiis nihil apud nos, nisi inter omnes optime convenire, quod, ut nunc verum affirmant, ita dominum precor, ut de illis perpetuo vere dicatur. Episcopum nostrum egregie se vestris purgasse magno omnium ferre plausu hic iactitant. Tu, si quid est, age ad nos diligenter perscribe. Exemplaria geographię si soluta non sunt, rogo, ut meo nomine bibliopolę facias satis, et proximo nuncio bona tibi fide pecuniam remittam. Ego servum aut equitem illum, qui attulit, nondum vidi, et diebus hisce rursum cum cive quodam nostrate, nescio quo, profectus est, cras aut perendie rediturus. Optimus hic Anglus, Buttlerus noster, ipse tibi, et quę apud nos quęque in Anglia gerantur, bona fide exponet. Nostri istinc a nuptiis redeuntes vestrorum in se humanissimam officiositatem mirifice depredicant, ut etiam immodicos in ea re fuisse querantur! Nobis nihil est, unde respondere recte possimus. Scriptum illud de matrimonio remitto maximas tibi gratias agens adeoque etiam deo me per Christum Iesum, quod vestra sententia nostram tam pulchre confirmat. Ad alteram epistolam, quam nosti, nescio, an porro sim responsurus. Non deest certe, quod dicam, sed forte non feliciter dicerem. Ich wills stecken lassen. Aber wer ich by euch, wellt ich euch danecht wol etwas in ain or raunen, das ir vyllicht vorhin nitt gewisst hapt. Der lieb gott fuͤgs alles und fuͤrs zuͦ ainem guͦten end mitt vyl gnaden. Amen. De nostris rebus nihil habeo certi, quod scribam; sunt prorsus etiamnum dubię. Quę de c[aesare] hic ferantur, Buttlerus noster non ignorat. Scribunt nonnulli digni, quibus alias habeatur fides, caesarem plane statuisse, er welle die stett, so die Aidgnossen dem reych abtrungen habind, widerum  an das reych bringen und sich damitt ain mehrer des reychs beweysen. Er welle ouch sechen, ob sich etwar deren von Costentz annemen welle, etc. Orate pro nobis assidue! Nam fieri potest, ut maioribus quam alii periculis involvamur, quum adeo aliorum plagis emendari non possimus. Wie es dem Jochim Möttlin ergangen seye auff dem tag, möcht ich wol wissen. Es wäre zit, das er gestraft wurd. Saluta tuam domum et amicos. Salutant te nostri. Praestantissimo viro d. Heinricho Bullingero, Tigurinorum antistiti dignissimo, d. et fratri suo unice sibi venerando, etc.