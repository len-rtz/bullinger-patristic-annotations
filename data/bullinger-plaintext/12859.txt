S. in domino. Vis, ut scribam, quę aguntur in Inferiori Germania. Partim ignota sunt, quę apud tam longe dissitos accidunt, partim nugarum sunt  plena. Hoc scio, sed ridiculum est, attamen malę conscientię indicium: Es ist ein pfaff, der hat nüwlich zuͦ Bercken geprediget in hec verba: „Laudemus dominum, qui victoriam caesari dedit, dann so die Luterischen uberhandt hetten genomen, so were es uns armen pfaffen und den armen Juden ubel gangen, als kein volck uff erden nie! Aber gott verlast die synen nit. Ir Juͤden betten üweren got an, so wöllen wir unseren anbetten. So werden wir witers gluck haben.“ Quę Francofordię aguntur, paucis accipe, nam hęc a Francofordiano cive hausi: Es ligent noch 5 fenlin knecht do. Die bezalen, was si essen und trincken. Sy haben allen gwalt in der stat. Es ist ein muͤnch kommen. Der het gelangt an die kriegsknecht, das man im erlaube, meß zuͦ haben. Das ist bracht an ein rath zuͦ Francofort. Diß ist im abgeschlagen. Und hat der frünfelich muͤnch wider hinweg müssen faren mit siner meß. Man hat niemans etwas genomen, nimpt ouch niemans nuit. Man sagt ouch, der keyser habe uff Worms geschickt by 200 wegen. Welle do ein reichstag haben. Wie es in Saxen gadt, scribet Myconius. Juncker Claus von Hattstat, ein redlicher krieger, de quo proxime scripsi, lyt noch gefangen zuͦ Ensesheim im schloß. Hat ysen an fuͤssen und armen. Man meynt, er werde den kopff verlieren. 1. articulus: Er hat nit wellen dem keyser dienen in dem zuͤg. 2. Er hat sin volck lassen gon Strassburg louffen, ouch dem lantgraven knecht angenomen. 3. Sy haben inn im züg, er sölle dem Frantzosen wellen knecht annemen. Sy haben 6 pferdt ußgeschickt in willens, alle syne brieff in seim schloß zuͦ erloͤßen; aber sy haben das nit zuͦ wegen kynnen bringen. Der juncker hat ein reisigen krieger by im lang gehan; den im schloß gelossen. Diser hat den 6 rütteren und etlichen büren das schloß vorgehalten, sy darvon gejagt mit geschützs, die brieff als verbrent, und hat also das schloß noch ynn. Praeterea das fröwt mich: Die von Colmar haben den abt von Malbrunn lang uffgehalten in sym ellendt, der ein huß zuͦ Colmar hat. Disem haben sy etwas genomen, daruß ein bolwerck gemacht. Der apt hat sy verklagt vor Ferdinando. Wider den stelt sich der prior Hoffmeyster, Ferdinandi pre-dicent. Der rüttet zum künig mit eim der raͤdten, das zuͦ erlangen wider den apt. Ita papistę debent perdere papistas! Ein teufel sol dem anderen widerston, domit das alles ze gründt gange! Item, der landtgraff lyt zuͦ Cassel. Ist in grosser ruͤstung. Hertzog Hans, elector, hat Lipsig mit eim sturm gwonnen, alles kriegsvolck erstochen darinnen, ouch die statt geplünderet. Er soll uff die Silesiam mit eim hüffen ziehen, do grossen schaden thuͦn. Mit dem anderen huffen ligt er dem hertzog Albrecht von Brandenburg  im landt, nympt im alles yn. Diser ist bym keyser den sommer gsin: Perfidus homo, etsi permittat evangelii praedicationem in suis terris. Dem graven von Sulms hat er ouch sin landt ingenomen. Uxor Ferdinandi mortua est, regina Ungariae. Hoc ab ipso tabellario audivi, qui literas perfert civitatibus, quo exequias honestas instituant. Argentoratenses se parant ad resistendum caesari armis et precibus assiduis. Die Juden zuͦ Francofurt haben ein adler an iren doren, domit yn niemans schadens zuͦfiegi. Plus libertatis habent quam christiani reliqui! Hęc ad te paucis volui, ne me incuses deinceps negligentię oblitusve es pacti, quod mecum iniisti. Myconio imposui hoc onus scribendi, qui libenter scribit et certiora habet quam ego, qui ex plebe communia mea soleo expiscari. 12. februarii 1547. Ea d. Bibliandro communicare velis et reliquis fratribus, quos cupio salvere in domino ad longos annos. Nosti manum. An den wolgelerten herren, meyster Heinrych Bullinger, lüttpriester zuͦ Zürich, minem geliepten herren. Zürich.