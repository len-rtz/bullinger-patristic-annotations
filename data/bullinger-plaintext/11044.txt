Gratia et pax a domino deo nostro per Iesum Christum. Charissime frater et domine colendissime, litteras eruditione plenas, quas ad me misisti, 22. die maii magno cum gaudio accepi; quibus perlectis sinceram erga me tuam fidem sentio et video, cui pro virili parere studebo. Interim, charissime frater, congaude et congratulare nobiscum, onus grave illud et importabile non solum religioni nostre sancte, sed fideli patrie nostre (privatarum personarum pensatio) penes nos sublatum ab humeris nostris, coramque tota contione 22. die aperilis prorsus non solum in civitate, sed etiam in agro iureiurando prohibitum est, ferme ad formam Tigurinorum etc. Inter quos Rebstockius noster haud secundus extitit; sed adeo mediocris vir ille, ut ceptis nostris neque obstiterit neque responsuerit (unnd wuß doch gott, das es ruch, ruch zuo ist gangen), quemadmodum scriba noster et sui similes dicto et decreto magistratus obedit. Deinde 29. die aperilis negotium ex Schmalch[aldia] pervenit ad nos, a magistratu quam primum nobis oblatum. Perlecto atque descripto negotio omni placet mihi quidem cesaris pietas (non autem locus descriptus Mantue) et principum constantia, non solum erga cesarem, sed etiam erga papam et coepiscopos suos. Bucerum cum Luthero seorsum pono; nihili tum nos nostrasque ecclesias faciunt. Quis enim adeo simplicissime tractavit non solum scribendo, sed etiam docendo hoc negotium quam nostrarum ecclesiarum antistites? Sed maneat etc. Per simplex: Da anzeygt wurtt, das man schlecht und anfalt lere verstand ich: recht, warlich, un alles verbluömen, wie dan die warheyt ist unnd sin wil etc. Et ne te diutius detineam cum Bucero (nosti enim animum meum erga eum; velim ut sinistre crederem), vale! Uxorem matremque charissimam nomine meo salutabis fratresque meos observandos. Fratrem tuum eque meum Iohannem saluta nomine meo, quem deffendat ille, cuius negotium agit, a pessimis rusticis; pessimis dico, bonorum enim haud ingens numerus. 30. die maii elapsus est annus, quo e carcere emittebar stabamque 10. hora pulsante pre foribus tuis, similiter pulsans, teque prandentem inveniebam, non sine magno cordis mei dolore et merore, non ob repudiationem a beneficio, id quod ante annos semper optassem, sed meliore condictione. Sed sic domino placuit. Vale iterum, charissime frater. Ut semper dixi, ita et nunc dico: Fidei et caritati tue me commendo. Datum Biela, 25. die maii 37. Petruss tuus. Minem insonders vertrawten, lieben herren unnd bruoder, Meyster Heynrichen Bullinger, predicant zuo Zurich, ze hand.