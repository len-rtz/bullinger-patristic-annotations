Gratiam et vitae innocentiam a domino. Quae scripsisti Gvalthero nostro, domine et frater colendissime, legenda mihi, diligenter ille praelegit; ac ago gratias tuae humanitati. Arbitror autem caesarem illa suis artibus sanguinariis praetexere. Mediolani in meditullio regni sui haerebit. Ibi colliget exercitum. Ibi habebit vicinum sibi patrem sanctissimum; habebit apertam et pone ianuam, per quam, utut res cedat, evadat Barsilonam et abdat sese in Hispaniis, quo nunquam pervenient Germani. Si vero fortuna faverit, compendio redire poterit ex Italia in Germaniam. Falli possum mea coniectura; atque utinam fallar! Caesari nihil fido! A caesare omne malum expecto! Rursus autem fido misericordiae divinae et expecto liberationem et omne bonum a domino, qui, ut iustus est et clemens, ita et veracissimus. Oremus hunc, ut nunquam nos in dubiis hisce rebus deserat! Hortemur omnes fidei nostrae creditos ad veram fidem et poenitentiam! Expecto in horas nuncium ab Augusta. Si quid te dignum accepero, communicabo. Scripsi hisc[e] nundinis d. Philippo, d. Ioanni a Lasco, d. Alberto Hardenbergio, d. Gerhardo Westerbu[r]gio, d. Melandro, Pistorio et aliis multis viri[s] doctis et piis nec alia, quam quae pertinere et plurimum facere spero ad incolumitatem doctri[nae] sanae et ecclesiae periclitantis et afflictissimae. Oremus dominum, ut omnia bene vertat! Heri scribit ad me hisce verbis Vadianus: „Herr Othma[r] Gluyß, dechant des klosters Sangallen, ist in verschinen hornung von mangel des schlaffs (dolui[t] ob captos tyrannos Brunsvicenses) in ettwas unsinikeit kummen. Hat sich lassen gen Wyl, da er lange jar statthalter gewest, fuͤrren. Da is[t] er ellend in siner melancholy gelaͤgen biß uff den 27. martii. Deß selben tags, amm mor[gen] zwüschen 5 und 6 ur, ist gemelter herr Otthmar uß sinem stübli in siner unsinickeit geloufen. Hatt sich zuͦ einer beyen uß, zwey gmachen hoch, herab gestürtzt. Ist für todt und onredend uffgehept. Sol also laͤbend da gelaͤgen sin, doch on vernunfft und reden untz zuͦ den 3; ist er ellendicklich verscheiden und gestern, des 29. tags, zuͦ uns in das kloster gefuͤrt und mitt vil gesangs und gelüts bestattet. Gloub nitt, das kein listiger, haͤssiger und uffsetziger find und widerfaͤchter unser religion in der gantzen eydgnoschafft gewaͤsen sy. Visum fortasse providentiae, ut hypocrita violentissimus mire violenta et deplorata morte extingueretur. Senatus noster pridie omnibus suis de novo tum papismi tum anabaptismi communionem magnis poenis interdixit.“ Hactenus Vadianus. Non nescis, opinor, comitia Badenam conscripta non aliam ob causam, quam ut audiantur protestantes. Habent, quod Helvetiis proponant de insidiis et periculis Germaniae imminentibus. De daemonio Rotvilensi varius est rumor. Ego, cum non curo, nil certi dixero. De nube ad Cellam ignem vomente nihil audivi. Vale, colende mi Myconi. Scribendo enim ita defatigatus sum hisce diebus, ut vix haec potuerim. Tiguri, 2. aprilis. Salutant te fratres Gvaltherus, Buchterus, Pellicanus, Bibliander. 1546. Bullingerus tuus. Clarissimo viro d. Osvaldo Myconio, Basiliensis ecclesiae antistiti vigilantissimo, suo domino et fratri colendissimo. Basel.