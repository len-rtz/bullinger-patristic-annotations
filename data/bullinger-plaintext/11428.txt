Gratiam et pacem a domino. Accepi 16. apprilis literas tuas phenice rariores, attamen gratissimas, una cum libello, quem recens scripsisti, de statu matrimonii non minus eruditum quam nostro ęvo summe necessarium. Dominus iuvet suo spiritu reliquos tuos conatus, ut quam longissime propagetur gloria nominis sui diutissimeque ecclesiis et michi prodesse possis. Sancte memorię Zwinglii librum accepi quidem nec dubito, quin libenter dederis, ut qui agnoveras te michi in hoc summe gratificaturum; recens enim apud me magnanimi olim herois Zwinglii est memoria, cuius nunquam sine pondere mentionem facio apud bonos viros, dumque illius scripta lego, perinde michi est, ac michi praesto loqueretur. Aber wiewol mich das buch frewdt, alßo beschwert mich der defect, den es hatt, namlich das secundum und tertium in primo alphabeto, anfang „Si eccle-“, end „num“, wie es der buchbinder hie in einem zedel bey unß verzeychnet hatt, Hanß Fritz; der hatt imme, dem Froschower, nechst Franckforter meß umb das 1. geschryben, hatt imme Froschouer nur den ersten bogen geschickt; die anderen zwen manglend mir noch. Ist meyn pitt, wellest drab und dran sein, das mir Froschouerus den defect schicke, dormitt ichs pinden konne, dormitt es mich frewe und es mitt lust prauchen konne; schick es nur Ioanni Zwiccio gen Costentz etc. Smalkaldensia comitia, dum hec scribo, nondum finita sunt nec a senatu nostro missus rediit, unde nichil certi tibi scribere possum. Ego meum responsum pro ecclesia michi commissa dedi scripto; quale sit, forte e Zwiccio habes; sin, mittere tibi amico michi amicissimo non gravabor. Rumor est apud nos Gallum non admodum bene convenire cum imperatore; gefatterschafftt ist uß. Anglorum rex ambit amicitiam Karoli illi filiam donaturus. Nostri e Schmalkaldensibus comitiis legationem ad Anglie regem miserunt; causam missionis nondum scio. Episcopus Augustanus, dominus a Stadion, diocesim suam visitat; iubet suos sacrificos parcius sęvire modestiusque de nobis Lutheranis loqui. Contrahunt ora pontificii nostri, interdum anathemate feriunt cęsarem, ut qui preter fas nobiscum paciscatur et foedus iciat, extrema moliuntur insani papiste. Cęsar nonnichil olfacit illorum imposturas, cuius tarditatem ad vindictam adversus nos vitio vertunt. Dominus det, ut tandem restituatur piis auctibus ecclesia Christi. Frechtus Smalkaldie est, nondum rediit. Fryderichus meus tibi omnia precatur bona, hoc est Christum ipsum. Inprimis salutat te medicus urbis nostrae, homo pie doctus, Hulderichus Wolffart, qui te ut sanctissimi viri Zwinglii successorem unice colit et veneratur, licet a facie ignotum. Familia mea tota salva est. Iubet te vicissim in domino bene valere costa mea. Saluta Leonem, Pellicanum etc., inprimis uxorem tuam cum parente. Vale in domino, mi frater. Datum Meminge, 18. aprilis anno 1540. Dein alter truwer frund, gunder und pruder Gervasius Schuͦler. Doctissimo viro d. Heynricho Bullingero, Tigurinę ecclesię pastori vigilantissimo, domino et fratri charissimo.