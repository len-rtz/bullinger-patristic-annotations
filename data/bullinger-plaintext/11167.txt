Gratiam et pacem. Quamvis annis iam aliquot nihil scripseris, de animo tamen in me tuo amico ... plane non dubito. Quocirca veteri fretus familiaritate audeo negotia tua interturbare et ex animo a te petere, sanctis hisce viris Dei Calvino et Pharello adsis. Zelum habent nimium. Sed viri sancti et docti sunt quibus permultum censeo donandum esse. Erasmus poterit tibi ipsorum explicare causam. Vide ne desis, verum iuves interpellando et obsecrando quos nosti senatores. Christus Dominus rependet tibi in die iudicii. Commenda me tuis quos semper colui et etiam nunc magni facio, quantum mea parvitate possum. Vale cum tuis. 4. Mai. 1538. Heinrychus Bullingerus. Clarissimo viro D. Nicolao a Wattenwyl Bernati Domino suo colendissimo.