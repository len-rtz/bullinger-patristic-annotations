S. Quae scripsisti et misisti, accepi ac satis intelligo cautione posthac esse opus. Noli ergo solicitus esse. Plus iam non possum propter varia negotia et sensus plane distractos. Mitto, quae heri accepi ex Gallia, ut vices rependam; agnosco enim labores tuos in scribendo magnos esse. Deum video nobis orandum, ut res difficiles certe moderetur pro sua clementia. Salvi sint amici et fratres omnes. Vale una cum tua familia. Tiguri 17. aprilis 1573. Bullingerus. D. Thobiae Eglio, pastori ecclesiae Curiensis ad S. Martinum, domino et fratri suo. Chur.