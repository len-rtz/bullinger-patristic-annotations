S. Scripsi ad te, pientissime pater, his diebus. Nunc itaque nihil habeo, nisi quod ad vos venit hic dominus Gracilis, fidus filiorum admiralii p. m. custos et praeceptor. Cur id faciat et quid a magistratu vestro petiturus sit, exponet ipse; intelliges vero ex hac quoque domini Steigeri schedula et literis Coligniorum fratrum ad me datis, quas simul his inclusas mitto et oro, ut, cum eis usus fueris, eas mihi remittas. Bene vale. 12. martii 1573. Tuus per omnia I[ohannes] Hall[erus]. Clarissimo viro domino Heinrycho Bullingero, Tigurinae ecclesiae pastori fidelissimo, domino meo honorando et compatri charissimo.