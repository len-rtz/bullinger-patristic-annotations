S. Clarissime Bullingere, sancte te oro, literas alteras domino Capitoni ilinscriptas fido aliquo nuncio velis Basileam perferendas curari, ut illinc actutum Argentoratum perveniant. Orabat me Basileae, ut et sibi exemplum mitterem literarum mearum ad Lutherum. Nescio enim, quid suspicantur, velut haud satis fidei habuerim primae illorum relationi, de qua tamen nunquam ambegi, quin et vera et sincera fuerit. Ideo id curo, ut apud amicos suspitionum pessimam pestem amoliar et fidem simul meam redimam. Sic satanae studiis est obnitendum. Vale, decus meum, et mihi gratificare. Vadianus. Domino Henricho Bullingero, iterum.