S. Ad copiosas, pias atque diligentes literas tuas, Henriche vita mea mihi charior, quid respondeam, plane ignoro; nam nihil omnino rescribere negligentię, lacera autem et inepta ędere stupiditatis est, quanquam hisce diebus per nimias occupationes in reipublicae negotiis causandi silentium campus pateret. Sed quis somnus tam dulcis, tam quoque necessarius esse queat, qui non propter unicum et excellentem amicum sit rumpendus? Advenit huc dominus Ioannes Hallerus, comitatus Hilberto, patritio Tigurino, et Ulricho Zvinglio! Bone deus, qua alacritate, quanto etiam gaudio affecit pectus meum, imo et totum Augustanum senatum! Conati igitur sumus illos habere humaniter. Pransi sumus in consulum nostrorum aedibus. Armamentaria vidimus, bibliothecam itidem. Preclara admodum aedifitia fuerunt adhuc lustranda. Sed profecto me occupationes impediverunt, ne copiam in hoc fęcerim. Spero homines optimos hęc minutula boni consulturos. Dominus Hallerus in aedibus meis morabitur et de mensa mea participabit, donec utrimque fiat periculum, ipsique certa habitatio et conditio designabitur. Ad Kauffbeuranos vel alios barbaros nobis minime mittetur. Cur enim debeat is, qui ex singulari amicitia nobis datus et tantopere quęsitus, aliis communicari? Noster, noster erit Hallerus! Noster inquam in perpetuum Tigurinorum et Augustanorum amicitię pignus. Neque dubites, quin a nostris suorum laborum et virtutum pręmia condigna sit percepturus. Ego quidem, quantum mea tenuitas fert, nunquam illi deero. Quos Halleri comites in hospitio hic sumptus fecerunt, magistratus noster solvit. Dedit quoque equiti vestro honorarium et viaticum, quo poterit in reditu ad vos vivere. Quantum ad Halleri expensas itineris pertinet, ego tempore suo patrocinabor. Scite et pie sentis, quid cum capto tiranno Brunsvicensi agi debeat, ne in pęnam Achab et Abimelec incidamus. Neque ego puto landgraphium esse tam stupidum, ut nesciat uti victoria et vindictam de hoste sumere. Verumtamen auguror ipsum tirannum capite non plecti, sed ad perpetuos carceres damnari, id quod vigore legum mortis pęnę loco censetur. Statuit enim ius cesaręum discrimen inter illustres et humili loco natas personas. Spero tamen futurum ipsum exemplum sui similibus perpetuum. Der krieg hat ain ennde. Ich hab euch jungst den rechten grund, wiewol mit kurtz, geschrieben, guͦter hoffnuͦng, es sei euch von Costantz aus zukumen. Seithere ist mein genediger herr landgraf weitter zogen. Hat den hertzogen von der Lauenburg, die graven von Oldenburg unnd graven von Schaumburg dahin gedrungen, das sie sich mit uns vertragen und verschreiben haben muͦssen. So ist er dem graven von Ritperg fur sein schloß, welchs wol so fesst als Wulffenbeuttl, zogen. Die habens ime auch auffgeben, allso das yederman wider heimzeucht. Zu Franckfurt 6. decembris würdt geratschlagt werden, was witter zu thun sein will. Gruest mir den herrn burgermaister Lavatern, herrn statschreiber, all mein günstig herren literatos. Mnemosinon olim ad te veniet. Eilends, 20. novembris 1545. Tuus totus et ex animo G. Laetus, etc. archigrammateus Augustanus. Virtutibus et erudicione incomparabili viro domino Henricho Bullingero, ecclesiastae vigilantissimo, amico et fratri, etc. Tiguri.