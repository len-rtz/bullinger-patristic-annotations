Gratia domini tecum. Hic bonus Ioannes Grunblat, minister ecclesię apud nos in Ostein, est in magno discrimine, quod ipse dicturus est. Quare visum est optimatibus principis nostri, ut bimestre vel trimestre tempus migraret alio, ubi tutior viveret ac negotium vel sopiretur vel melius haberet. Atque ut intelligas, quid sit, paucis deliniabo. Nuper Keiserspergii vendidit frumenta, quę habet ex suo stipendio, ac rediens per ditionem comitis a Lupffen in oppidulo Kensheim intravit in tabernam meritoriam pransurus. Illic fuerunt et alii quidam, Colmarienses, qui suum caesarem deum faciunt, et dum uni potum prebuit, rogavit, quis esset. Respondit se esse ministrum verbi dei. Ille statim subiunxit stomachando: „Gotz marter! Es sol kein biderman mit euch weder essen oder trincken“, etc., cum aliis calumniis. Tandem hic noster bonus Ioannes satis irritatus animo incogitabundo dixit: „Ey, der keiser ist ein schelm und verreter seins vatterlands. Es were wert, wan man im sein recht solte thon, das man in wie ein verreter vierteilet und uff die vier strassen hencket!“ Hec est summa negocii, nam singula perscribere certe non vacat, ut ipse indicabit. Rumor hic ubique de eo negotio dissipatu[s] est. Hinc metuimus, cum sit in public[o] pago ac in via regia, ne noctu intercipiatur a Colmariensibus vel Ensishemensibus. Hac ergo causa discessus. Nos tibi illum commendamus, etc. Princeps in militiam abiit. Ducit fratris exercitum 12 milia ex civibus Wirtenbergensibus, qui conducti sunt non minori stipendio quam gregarius ille miles. Dominum a Buren prope Neckersulm aggredietur. Heri venit veredarius principis nostri, qui dicebat Ingolstadium adhuc obsideri, ac in conflictu quodam capitaneum exercitus pape captum, item quendam principem ex Macedonia, qui a papa quoque caesari sit missus in auxilium. Ex iis nostri expiscati sunt omne adversariorum consilium. Tu ora dominum pro nobis cum ecclesia tua ardenter, ut facis, ut nos benignus deus liberet ab omni malo. Min lieber Bullingere, nement vergut. Ich hab in yl mussen schriben, damit ich diesen bruder mechte flux abfertigen. Valete omnes. Salutabis omnes symmystas. Datum Richenville, dominica post nativitatem Marię 1546. Tuus Erbius. Praestantissimo viro domino Henricho Bullingero, fratri in Christo charissimo, etc.