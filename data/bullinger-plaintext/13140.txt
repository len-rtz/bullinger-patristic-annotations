Salus a Christo, etc. Lieber bruͦder, wuß unser aller gsuntheit. Sölichs von uich ze hören, wer uns ein freydt, etc. Ich schick uich da ein meining zum guͦtten jar. Hett ich die mir konttendt helffen, wer mir wol mee worden. Sust muͦß ich an 8 vergutt han, deran myr der vogt 4 hat. Gitt es die tag mee, ist uwer teil auch darby. Laß mich wussen, wer geen Kilchberg sig kon, ouch waß nuwer meeren vorhanden sig. Ich weiß dyr jetzt nuit sunders ze schriben, dan ich vast muidt bin; das ander, faan ich die tag etwaß, wil ich selbs inhan. Gott sig mit uich allen! M. Heinrichen Bullinger zu Zurich, sinem bruͦder.