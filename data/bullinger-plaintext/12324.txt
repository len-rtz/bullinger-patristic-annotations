S. Nihil certi hactenus scribere de Brunsvicensi potui ob incertum rumorem, qui sparsus est a papistis. Iactarunt Cattum cum exercitu omnino extinctum; sed longe aliter domino visum est, qui suos nunquam deserit. Practicae iam manifestantur, quas a multis annis inchoarunt. Papales tristi vultu incedunt redemptore suo capto. Schedam inclusam lege et remitte. Reor autem summam illius rei senatui vestro scriptam. Praeterea te cęlare nolo, quod electus est in episcopum Moguntinum nobilis quidem et doctor. De Isenach dicunt illum esse. Ist nit eins grossen stammens, namens oder anhangs, et sic minus periculi ab eo metuendum. Constans etiam fama est episcopum Trevirensem periculose laborare morbo; quidam hunc asserunt mortuum, sed incertę fidei sunt ea. Von den 20000 hockenbüchsen zuͦ Caͤmpten nider geworffen nosti. Pręterea etiam ad me scripsit quidam hanc victoriam Hesso commodissime obvenisse. Putantur non 400 utrinque occubuisse. Vale in domino et salvus. 2. novembris 1545. Tuus Gastius. An den wolgelerten herren, herren Heinrych Bullinger, lüttpriester zuͦ Zürich, mynem lieben, gunstigen herren und frundt.