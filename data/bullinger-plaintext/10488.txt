Meines widerruͦffs halber, so ich im articul das nachtmal Christi betreffend thon soll haben, betrömbdt mich zum hochsten, wer doch söliche unverschampte lüge anfangs auffgeblaasen und erdicht hab, dann das allain der laidig satan, so ein lugner und von anfang in der warhait nitt gestanden, zuͦ nachtail der warhait durch seine botten, deren er allenthalb vyl hat, sölichs ausspeyet, welchs in doch, ob gott will, nichts helffen soll. Ich hab in der vergleichung mitt meinem lieben herren unnd mittbruͦder Maister Erhart Schnepfen in diser sach ain ainig wort weyter nitt nachgeben, dann wie ich bysanher hierinn zuͦ Costentz und in andern schwebischen stetten offt und vyl gelehrt hab, mich ouch damals vor angeregtem Schnepfen und dem fursten selbs bezügt, das ich durch söliche concordi mein vorig mainung und lehr gar kains wegs welte begeben haben. So hat auch der christlich, thür fuͤrst selbs gewelt, ouch unß baiden mundtlich bevolchen, das unser kainer von dem andern ausgeben sölle, das er von seiner vor gehaltnen mainung gefallen seye, sonder das wir unß auff ain weg und maaß, unß zuͦ baiden thailen leydig, vergleicht haben. Zu dem so seind ye all fuͤrnem und namhafft diener des wort gottes diser concordi und vergleichung halber wol mitt mir zuͦfriden, wie ich dann ir freuntlich, bruͤderlich zuͦschreiben desshalb bey handen hab. Es hellt sich ye nitt allso, wie viel leut wähnen wellen, das sy oder ich unsere kirchen gelehrt haben, im gnadreychen nachtmal Christi nichts dann weyn unnd brot sein und geben werden, oder das die hochwirdigen sacrament allain des abwesenden Christi zaichen seyen; dann was sollt diß die glöbigen nützen? Sonder ist allweg mitt ernst und allen truwen von unß fürgeben, das der war leyb und das war bluͦt Christi in seinem nachtmal warlich gegenwirtig seye und geraicht werde, wie dann ouch die sachsisch bekandtnuss, auff nechst gehaltnem reychstag zuͦ Augspurg kai[serlicher] m[ajesta]t übergeben, ainfaltigklich fuͤrgibt, welch bekantnuss in disem articul auch gemeldter unser gnediger fuͤrst und herr unß baiden bevolchen hat, den pfarrhern, so in seiner f[urstlichen] g[naden] furstenthumb auffzuͦsetzen oder von den vorauffgesetzten belyben seind, fuͤrzegehen, ouch inen bevelchen, ire kirchen dergestallt ze lehren, mitt ernstlichem eynbinden, das yeder den andern dabey beleyben und weyter onersuͦcht lassen, auch alles schmechen oder schmützen desshalb solle underlassen belyben. Ja eben sölich gantz christlich des fromenn fursten vorhaben und handlung tuͦt dem tufel zorn, das er sich gedenckt in ander weg ze rechen. Noch wurt inn der herr in kurtz under unser fuͤss zertretten. Darum lasst die weht die weht sein und nach ir art handlen. «Der yn unß ist grosser dann der in der weht» [1 Joh 4, 4]. Unser widerwertig pflegen allweg etwas auffzupringen, damitt si sich in dem abfal irs reychs, welchs inn teglich under den henden verschwyndt, trösten und inen selbs etwas labung und fröd machend. Aber, wie geschriben ist: «Der ruͦm der gottlosen bestaat nitt lang, und die fröd des gleisners weret ain ougenplick» [Hi 20, 5]. Der trüw gott und vatter im himel hailge und erhalt unß durch die warhait seines krefftigen und ewig bestendigen worts byß in das ewig leben. Amen. Datum zuͦ Tubingen auff den 6. tag octobris anno 1534. Ambrosius Blaurer. Ista inserta vellem mox post hęc verba a principio: «Der laidig satan, so ain lugner und von anfang in der warhait nitt gestanden ist, zuͦ nachtail der warhait durch seine botten, deren er allenthalb vyl hat, sölichs ausspeyet, welchs in doch, ob gott wyll, nichts hellfen soll» - hic insere sequentia: «gleich so wenig alls, das er durch seine glider vyl ander prachtig lugenen ausgossen hat, alls das ich sollt zuͦ Costentz entloffen sein, ouch nitt mehr weder gen Esslingen noch ander stett, da ich gepredigt hab kommen dörffen, sampt unzalbarn andern nichtigen reden, deren unwarhait heller am tag ist, dann das sy verantwurtung bedörffen. Ich beyn sölicher verlumbdung und schmachwort wol gewon. Wir sind nitt besser dann unser herr und hailand Christus, der unß fuͤr all unser getruwe dienst bey der wellt kain ander besoldung dann schmach, schand und verfolgung verhaissen hat. Er verlich christlich langmuͤtikait, und das wir unser seelen in der geduldt besytzen und byß in das end verharren mögen.» Iam addantur: «Ich hab in der verglichung mitt meinem lieben herren und mittbruͦder Maister Erhart Schnepffen in diser sach ain ainig wort» etc. Quid, si ista mox formulis grandiusculis excudenda cures? Sed non velut a me iussus, nec cuiusquam nomen praefigatur, sed is titulus: «Von dem widerruͦff Ambrosii Blaurer ain ausszug auss ainem sendbrieff, von im an ainen guͦten fründ geschriben anno 1534, 6. octobris». Faceret hic titulus, ut adversarii etiam mox raperent, quicquid id esset paginę. Impleretur forte una pagina aut duę, aut in unam solam chartam pingenda forte erunt. Fac, quod videtur. Supprime vel ede, ut iudicaveris expedire glorię Christi et meo nomini. Nam utrumque, si possim, vindicatum cupiam, quamquam nolim hic quicquam tamquam ex professo a me ęditum. Et tu cave, ne quid aliud addatur. Quae hodie ad te per Ioannem Wagnerum ad te scripsi, sic habent inter caetera: «Sonder ist allweg mitt ernst und allen truwen von unß fürgeben, das der war lyb und das war blut» etc., quę sic emendata velim, si forte excudenda putaveris: «das der lyb und das bluͦt Christi im nachtmal des herren warlich gegenwirtig seyen und geraicht werden». Sic enim ad verbum habet Saxonica confessio latina, ut «verum» non ad corpus et sanguinem, sed ad praesentiam et exhibitionem referatur. Non quod hoc quicquam referat, sed quandoquidem hic citare visum est eam confessionem, conveniet illis ipsis verbis ista reddere, ne ut sunt supersticiosi nonnulli, putent me data opera voluisse mutare, quę vellent non mutata. 5. septembris. Redit ad te bonus ille Distel. Suo venerando et charissimo fratri Heylricho Bullingero. Tiguri.