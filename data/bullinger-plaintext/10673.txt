S. Videtur Conrado Zvickio nomine rerumpublicarum christianarum vestrarum mittendum legatum Basiliensem, qui illi creduntur gratiosiores, cum mandato testandi vestram ad pacem et amicitiam colendam cum ipso voluntatem cupereque ob id moderationem in ritibus nostris non nimium repugnantem, quo rudioris plebis animi pariter continerentur in officio. Creditur enim autoritate Snepii ecclesias plurimis ceremoniis fore onerandas nova ista constitutione, quam pariunt, brevi in lucem edenda. Oro, me amanter et officiose consuli utrique, magistro Camlin, Ioh[anni] Haben, Etlibachio, cum primis vero Kiburgensi commendes. Vale tu quoque cum fratribus, quibus de hilari convictu apud te liberalem convivatorem habeo gratiam. Constantię, 6. die post Bartlomei. V. Capito, tuus ex animo. M. Henrico Bullingero, pastori Tigurinę ecciesiae, domino ac fratri sibi in domino observando.