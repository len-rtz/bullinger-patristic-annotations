Salus a Christo. Lieber bruͦder, als du ein antwart begerst von des Kilchratten waegen, han ich mit ir selbs greet. Ist ir wil (dan das alt feel ist riff), so ver eer iren nit zuͦ alt noch zuͦ jung ist und iran das best wil thuͦn. So ist ir wesen from, einfaltig, gattertagen, purischs wesen, da nuyt anders ist dan husshan und zemen legen. So hat sy 6 hundart guldi, die er mee nemee dan die person. Darum ich nit gern darin handlan. Bin ouch von andaram angstrengt, han ichs nit wellen thuͦn etc. So mag er sy beschouwen; das wil sy ouch und erfaren, was sin wesen und guͦtt sig etc. Ich bit dich, las mich wussen, was es nuws von den Berneren sig; dan von Zug kunt ein geschrey, das sy abermals heigent vor Zamaren einandaran vast ubel geschlagen, so ouch, das die Berner tusig man habent verloren, aber das feld bhalten. Ouch sol Ruͦdolff Schulthess ein fendly gwunnen han, dar by vast ubel wundt syn. Vale. Salutato familiam. Ioannes tuus. Schick mir mine sermones mit dem, das ich de bello han drin gleitt. So du baß 19 der wil hast, wil ichs dir wider geen. An M. Heinrichen Bullinger zuͦ Zurich, sinem bruͦder.