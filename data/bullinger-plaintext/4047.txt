S. Cum singulari quodam eventu dominus rerum providerit filium meum ex quattuor tertium in Angliam accersi visum est eo proficiscente et a me revertente, quem ex alumni sui Conradi Huberti pręcepto exploravit de consensu, epistolam meam, quam ad d. Edmundum scribo, ad te legendam dare et simul rogare, ut meo nomine adulescentem illi commendare ne graveris. Nam memini illius ad te epistolam te mihi ostendisse et de meliore nota virum iamdiu percognitum tibi esse, unde factum est, ut oblata mihi occasio ad meum Dithelmum spectans ut divinum beneficium probaretur. Dominus te nobis conservet incolumem, in quo vale, mi venerande et chare Bullingere. In fundo meo 15. calendas septembres 1559. Thomas Blaurerus tuus. D. Henrico Bullingero, antistiti ecclesię Tigurinę, Helvetię ornamento, d. et amico suo singulariter observando.