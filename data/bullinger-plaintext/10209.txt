Gratiam et pacem. Modis omnibus da operam, ut animi tuorum commitigentur. Sunt enim nimium interim irritabiles. Dissimulando gravissima incendia restinguuntur. Et si ullo modo fieri potest, effice, ut magistratus publico nomine aut per literas aut, quod mallemus, per cordatum aliquem civem suppetias nostrorum peteret, qui similiter abmandaretur hinc ad Hessum. Firmissima praesidia hac ratione comparare possetis. Vale et fratres omnes saluta plurimum. Tuus, quem nosti. Henrico Bullingero, charissimo fratri in domino.