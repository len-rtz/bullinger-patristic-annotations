S. Adamus Phry apud me est. Consultamus, quid amplius agendum. Est medicus doctor Sebastianus mihi amicissimus, qui, tametsi nihil promittit ob temporis et morbi longitudinem, tamen tentabit aliquid, quod non nocebit. Quod si processerit, ibit fortassis Adamus ad thermas. Quęso per dominum te, ut pro tua authoritate sis illi auxilio. Videtur mihi vir bonus et dei gnarus, unde et dignus, cui praestent omnes boni, quo succurratur. Apud dominos commendabis more tuo diligenter, quęso, virum. Rodulfus ivit Lausannam, nescio quo consilio. Causa nostra (nisi mutetur) et te et Conzenum et Argentinenses expetit et expectat brevi post hęc. Der libhaftig tüfel hedt ein ding angehept; ist inn schir gerüwen. Vale semper cum tuis et officiosissime salutabis Pellicanum et Theodorum. Basileę, 2. iulii anno 39. Tuus Myconius. Domino Heinricho Bullingero, antistiti Tigurino, fratri in Christo observando suo.