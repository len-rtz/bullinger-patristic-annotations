S. Et has literas, his meis inclusas, ut ad Dryandrum nostrum Basileam perferendas cures, sedulo te rogat Saylerus, communis amicus noster. Multa enim ipsi cum homuncione tam docto et commodo et amicitia et familiaritas est, ut nihil mirum sit, si ultro citroque plurimas illi ad se invicem literas missitent. De Antronii ambitione intellexi. Miratus sum hominis immodicam cupiditatem et animum a sua professione longe alienissimum. Scio autem illum ipsum longe proniore in caesarem animo quam in quemquam alium quantumvis potentem principem dudum fuisse nec mutasse sententiam, nisi polii, quod dicitur, folium est. Mire enim annis proxime praeteritis cum caesarianis collusit. An sui solius, an aliorum nomine, nescio. E Lugduno scribunt nostri, Gallum instructissimas turmas equitum aliquot peditumque catervas in Burgundiam illam declivem seu submontanam, quam ipsi pressam, hoc est humilem, Burgunpress, vocant, immisisse. Eas sunt, qui putant, praesidio futuras. Alii alia suspicantur. Multi de Argentorato cogitant nescio quae, et eam urbem Gallo charam esse sibi persuadent. Certum aiunt esse, caesarem fecem illam militiae Italicę Hispanicęque, ante in Suevicas urbes dispersam, contrahere iam nunc et agro Wirtenburgensi immittere. Sed et agrum omnem Danubio imminentem, qui ditionis antea Ottonis Henrici, comitis Palatini, fuit, a caesare Guilielmo Bavaro venundatum aut certe oppignoratum, ut aiunt. Plusculae ad nostros scriptae literae constanter asserunt. Nam is duci de Albania iam nunc eo nomine viginti milia aureorum numerasse dicitur, quae heroi illi haud parum merito caesar donavit. Man khan eß nit gnůg klagen, wie ellenklich die zůsätz [z]ů Nördlingen, Poppfingen, Giengen, Dinkelspuͤl und Ulm sich mit weyb und kind und diensten für und für haltend. Gott welle eß wenden. Amen. Vertrauwte leut schreybend täglich: So ferr sich die aydgnoßen mit gelt nit übertörlen und trennen laßind, so werde sy der kayser nit leychtlich anwenden noch zů bekriegen undernemen, etc. Schreybend dergleychen, samm sy besorgind, das ouch von dem kayser große summa geltz in die aydgnoschafft, trennung ze machen, khomen sey. Ob ettwas daran sey, oder nit, mag ich nit wüssen. Gott welle unns treuwlich vor trennung verhuͤten. So wirt dann ouch gantz vertrauwenlich und in allem gehaim geschriben (quod tibi soli significo), das ain furnäme statt der aydgnoschafft ire ougen schon verkert und mit ettwas zůsagen an den kayser gewendt habe, etc. Und wirt mit ettwas trauren angezaygt, samm man sich verwegen haben muͤß, das in die bärenhaut schon ain groß loch gemacht sey und man sych trennung und prodition oder doch desertion zů versechen habe. Dafor gott unserthalb treuwlich sein welle. Ego de Lucerna cogitavi, cuius scultetum de gradu deiectum nostri mussitant. Verum ego mihi de Pagis omnibus longe optima et fidelissima ita polliceor, ut totum etiam illum Ennii de Flaminio versiculum mihi vendicarim, quem in noctibus suis Gellius habet: Non ponebat enim rumores ante salutem. Vale et, si quid alicunde, quod urbis nostrae interesse putaris, oro, me ne caeles. Sangalli 23. ianuarii anno 1548. Vadianus. Candidissimo viro domino Henrycho Bullingero, clarissimę urbis Tigurinae episcopo meo colendissimo.