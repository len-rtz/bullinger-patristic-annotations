Domino Heinriche Bul(l)ingero Franciscus Niger S. Is, qui meas tibi literas reddidit, non suo tantum nomine, ut qui virtute non vulgari sit praeditus, commendabilis est, verum etiam cognitione domini nostri Iesu Christi atque evangelii professione syncera, ob quam etiam nunc persecutionem patiens ad vos venit. Eum et tibi, humanissime Bul(l)ingere, et caeteris omnibus istic fratribus ita commendatum velim, ut, quacunque in re opera vestra opus habuerit, quae vestra benignitas est, huic adsitis. Ex ipso autem scietis, quibus peculiariter indigeat, quae tamen omnia ad promovendam gloriam Christi potius quam ad ipsius commoditatem conservandam faciunt. Vale in Domino ac me fratribus omnibus commenda. Siltii, 24. Decembris 1545. Petrus Franciscus Rizardus, qui Merona exui ob nomen domini nostri Iesu Christi nunc Tusanae concionatorem agit, cupit se tibi ac reliquis istic fratribus commendatum. Domino Heinriclo Bullingero, verbi Dei ministro plurimum observando. Tiguri.