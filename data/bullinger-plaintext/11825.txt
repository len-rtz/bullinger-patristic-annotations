Bullingerus Clarissimo viro, D. Philippo Melanchthoni, Domino colendissimo et fratri inprimis charo. S. Iuveues nostri, qui aestate praeterita redierunt ad nos Witemberga, numquam potuerunt nobis satis praedicare, tuam, Philippe clarissime, erga omnes Tigurinos benevolenliam et humanilatem, simul attulere literas a te praefectis Collegii inscriptas, locupletissimos favoris et studii erga nos tui testes. Pro his tibi maximas ago gratias, ac vicissim omnia nostra officia, ac nos ipsos totos tibi tuisque offerimus, orantes ut in illa erga nos benevolentia perseveres. Amamus enim pietatem, eruditionem et humanitatem illam, quae in te est, singularem: cupimusque favorem nostrum aliquo tibi argumento declurure. Ego certe non alio consilio tibi libros hosce commentariorum in Ioan. decem mitto, nisi ut studii erga te mei approbandi gratia. Maiora libenter, si possem, darem, nunc, quae habeo, mente offero caudida. Tu haec pro tua humanitate boni consule. Amo enim te, ac cupivi, hoc qualicunque munere animo gratificari tuo, quem scio studiosorum delectari diligentia et lucubrationibus. Laboravi in his scribendis et edendis continuis mensibus novem, nec aliud toto spectavi opere, quam ut Christus, verus Deus et Homo, et quae per hunc nobis donavit Pater coelestis, recte intelligantur et fide recipiautur. Ceterum abstrusa aquilae altissime volantis mysteria ita explicui studiosis, ut nemo, opinor, conflare invidiam possit, velut nova et spinosa contentiosave magis urgeam, quam quae sunt a primaeva ecclesia, quam omnes Catholicam vocant, magno consensu per spiritum veritatis recepta et defensa. Crebrius interim novum et noxium Schuenckfeldii dogma, quod multorum affligit animos, oppugno confutoque, praesertim ubi de vera humanitate Christi, deque veritate redivivi corporis eius in cap. I, II, III, IX, XVI, XVII et XX dissero. Quoniam vero blaspheuius ille Servetus Hispanensis et Campensis quidam blatero ac malesani Anabaptistae pravas opiniones de Divinitate Christi, de adoranda Trinitate, de spiritu sancto et ineffabili utriusque naturae Christi couiunctione, nexu sive munitione sparserunt in multorum pectora, summa fide, cura et diligentia, quoties per occasionem licuit, praeteritis interim istorum nominibus, conatus sum, orthodoxum asserere sanctae Ecclesiae sensum, haereticum abolere. Spero autem ine piis et studiosis rem fecisse non ingratam. Sane toto animi mei desiderio, toto hoc opere meo, veritatem catholicam defendere, pravas sententias proterrere, atque omnibus sanctis inservire studui: id quod novit, qui omnium corda novit Iesus Dominus noster. Accipe ergo munus a pietatis tuique nominis studiosissimo. Commendo me tuae pietati ac tuis precibus, Vir clarissime, de literis et pietate optime merite. Dominus Iesus servet te suae Ecclesiae ac nobis omnibus diu incolumen. Salutant te D. Megander, D. Pellicanus, D. Bibliander, et Erasmus Fabrilius, Ecclesiae nostrae Ministri: scholae item uostrae Professores: D. Ammianus, Collinus, Gessnerus, Werdmyllerue et celeri. Salvus sit Clarissimus Vir D. Martinus Lutherus una cum choro isto piissimorum doctissimorumque isthic apud vos virorum, quibus me diligenter commendabis. Tiguri.