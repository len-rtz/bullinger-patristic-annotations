Gratiam et pacem a domino. Non dubito, quin varii apud vos de nostrę reipublicae turbatione rumores ferantur, charissime frater. Proinde nolui te diutius suspendere, quantumvis infecta adhuc sint omnia, ut plane vereor. Sic sese res habent: Questor noster Tilemannus ab officio, cui iam sex annis praefuit, amotus est, et cum Salodorenses in negotio verbi dei, utcunque polliciti erant omnium Pagorum legatis, nihil audire nec tractari voluerint a nostris amandarintque verbi ministros 25 - ipseque questor minis quibusdam nostrę partis animos fregerat, ut cętum solverent, atque id citra magistratus nostri commissionem, quod mali omnis causam interpretantur -, 25. ianuarii ab utroque senatu amotus est et in pristinam sortem redactus, qui tamen vix secundum habet prudentia et eloquentia illi [ad] sufficiendum. Hae autem fuerunt minę, quas effudit erga evangelicos Salodorenses agro nostro congregatos: «Ir werdend üch in die straff umm der uffruͦr ergäben oder ir werdent fründ ze fyenden machen.» Secundo: «Ir werdend den friden oder anstand annämen, doch dem globen on nachteil und gar nüt vertädinget, oder wo irs nitt thätind, wurdint üch min herren ab irem ertrich wysen.» Addidit: «Das red ich für mich selb, min herren hend mirs nitt befolhen.» Ab iis cum se purgare non potuerit et senatui utrique satisfacere, hett man inn heissen der räten und burgeren stillston. 30. huius mensis capto quodam a Gryers bandaretus Grafenried, vir aętate et senecta venerandus ac supra modum dives, in asylum fugit, quod ab eodem a Gryers uxor pro munere acceperat 10 coronatos. Huic cum data esset libertas se excusandi coram diacosiis presenter - noluit forte sibi timens -, non solum a senatu et civibus amotus est, sed infamis habitus, cui nulla unquam fides sit habenda. Obtulerat idem a Gryers totidem coronatos consuli ab Erlach, at ille pro sua integritate et fide sic nebulonem abegit a se, ut amplius corruptionem hanc non attentaret. Fertur adhuc alium quempiam apertas ad hec munera habuisse manus et senatorii ordinis non infimum, id quod dum apertum fuerit, rescies. Tam misere et egre se nostra habet respublica, et dum videmus eos, et quidem ditissimos, tam modico munere corrumpi, eos item, qui verbi dei olim columnas se praestabant et omnia, quae ad religionem pertinent, promoverunt maxime, sic ab officiis et senatorio ordine excludi, quid de iis, qui pauperes sunt, qui item vel imprudentes vel pontificii sunt, cogitandum? Duos e senatu ad praefecturas hoc anno delegerunt, viros pios. Questor et bandaretus amoti, necdum finis. Delectus inter cives non est abundans. Aut iuvenes et rerum inexperti aut pontificii illis sufficiendi erunt. Sic semper periclitabitur pax publica et religio. Ad hęc facile coniecturare poteris in huiusmodi tragediis domesticis animos multorum etiam iunctissimos disiungi, ut nemo iam alteri fidere ausit aut velit. Plebs sane firmissima verbo adheret et mala vult punita. Urget senatum. Sed plebis ingenium et mores nemo non ignorat. Ut autem intelligas, cur pecunię erogatę sint: Est quidam nobilis, pius vir, nomine der herre von Torin, sitzt hinderm hertzogen von Saffoy; dem sind 4 schlösser ingenommen von eim andren edelman; der hett begert burger ze Bern werden, damitt imm als einem hindersässen allein zum rechten nach vermog der pündten der statt Bern und hertzogen möchte geholffen werden. Damitt söllichs verhindert wurde, ist von siner widerpart das gelt usßteilt, kumpt nitt vom Frantzosen. Es ist ein gots erbärmdt. Ich bin sy übel erschrocken. Vocantur civitates christianę omnes ad comitia in urbem nostram ad 22. februarii nescio qua causa, sed subodoro eam esse, quod Salodorenses omnia, quae promiserant, negarunt mendaciter. Tu fac, ne vestrates negent. Kommend sy, wirt man inen guͦtt gschirr machen, quo vetus coalescat amicitia. Ceterum, quod ad me attinet, in mense hoc ter lecto incubui, sed convalui interim nihil magis desiderans, quam ut in Prophetas vel aliquid a Theodoro mittas, ne vestris studiis et nos omnino privemur. Poteris autem commode apud legatos, si saltem venturi sunt ad comitia. Id quod moneas etiam Christophorum Froschower. Prophetas misit. Ultimum expecto tomum in Iob, Psalterium etc. et reliqua Vadiani. De Corinthiis a te illustratis nihildum accaepi. Parce. Ich hab so ilents gschriben, daß ich den brieff nitt überläsen hab. Ultima ianuarii 34. Scio multa a te petiisse in prioribus literis. Si adhuc sint prae manibus et poteris, respondeas. Tuus B. H. Heinrico Bullingero, Christi preconi apud Tigurum, fratri suo charissimo.