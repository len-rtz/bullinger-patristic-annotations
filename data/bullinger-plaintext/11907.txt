G(ratiam) et p(acem). Finivi tandem responsionem meam ad libellum Cochlęi, intra 14 septimanas et scriptam et editam. Multum sane molestiarum devoravi adeoque et concoxi. Recte enim putas, me hic et sani et voracis esse stomachi. Interim et non sine maximo cum labore scripsi, quae vides. Dono te libro illo et oro, ut munusculum boni consulas libereque indices et, quodcunque tibi fuerit visum, liberrime significes. Wo mag aber Cochlęus sin? Ich wolt gern im ein exemplar mittsampt einer epistel zuͦschryben; so weiß ich nitt eigentlich, ob er sye zuͦ Yngolstadt oder Ittenbüren. Wüssend irs, so lassend michs wüssen. Rem facis gratam, qui te totum impendis Schvenkfeldio. Iuvabo tuum conatum ideoque libellum, quem his diebus D. Gervasius, minister Memmingensis ecclesiae, misit, communico, sed ea lege, ut, ubi eum legeris eoque usus fueris, remittas. Multa te lectione levabit. Contraxit enim hic sordes in unam abyssum. Dominus vel illuminet caecum vel perdat heresiarcham. Oro, ne quid illi tribuas neque, ut hactenus solitus es, illaudatum laudes. Er ist sy nitt wärt. Nova non habeo ulla. Salutant te omnes fratres. Interim speramus, te 4 libros illos tuos post confutatum Schvenkfeldium absoluturum, neque enim ęquum est, ut abeant in spongiam. Vale cum tuis omnibus. Tiguri, 8. Martii, anno 1544. H(enricus) B(ullingerus) tuus. D. D. Ioachimo Vadiano, colendissimo domino suo.