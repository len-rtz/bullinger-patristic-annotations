S. Post conventum Araugię habitum, charissime Heinrice, et perpensis pro nostra tenuitate his, quae illic fratres egerant, convenimus inter nos, cum scripto iam dudum experti simus rebus tam arduis nihil rite expediri posse longeque melius, ut verba dentur et audiantur coram, omnino a vobis, sed tempestivo nuncio aliam conventus diem designandam, qua non solum, quae ad eucharistię, sed ad omnium ecclesię rituum faciunt, inter nos conveniret, ut quacunque saltem occasione vel concilii generalis vel principum et civitatum christianarum Germanię postularetur tale quid a nobis, in promptu esset, quod una voce unoque ore bona conscientia exhibere possemus. Ecce intercipit consilium nostrum certe pro votis Ruͦdolfus ille Fry Basiliensis et me prius clanculum audito dictatores urbis petit - tum ex parte Gebennensium, quorum res in summo est periculo. Nuncii enim nostrates infecta re a duce redierunt, quandoquidem nostrates primum petierunt verbum domini esse salvum et liberum in urbe imperii libera. Quo audito multis praetexuit dux cęsarem, citra cuius iussum et consensum ne quicquam admittere ausit. Nostri in commissis habebant, ut nisi verbum salvum esset, nihil amplius tractarent, sed redirent. Wirt äben gon wie mitt Bremgarten, Fryen Emptem und Lenderen. Tum etiam pro conventu laboravit ministrorum aliquot Helveticarum ecclesiarum. De priori nescio, quid responsum sit, aber, lieber bruͦder, wo man unß nitt scheidet mit Jenff, so wirts übel gon und wirß dann noch nie. Wir sind, förcht ich (tibi dico), bsässen mitt partyen, partyeschem kib, da manglet dann wisheit, dapferkeit, einmuͤtikeit etc. Si quid Basiliensis ille apud tuos aut tui apud Immontanos aliquid possent, obsecro cura, ut nihil intentatum relinquatur. De posteriori pro voto legato Basiliensi successit. Ego insinuaveram et huic legato et nostro consuli a Wattenwil, ut cum Gallenses vocarentur ad conventum, nominatim Vadianus peteretur, deinde ut soli, qui in Helvetiis sumus, conveniremus, dicebat enim Basilenses facile etiam Argentinenses advocaturos esse, sed nescio, quid apud nostros de iis duobus sit actum. Vos interim videte et curate apud vestrates, quod vobis videatur ad profectum ecclesiarum spectaturum. Nam conventus vester omnino Vadiano carere non debet. Adsint et Schaffhusani. Nos die indicta laborabimus pro Bielensibus. Interim obsecro te, mi Heinrice, qui hactenus nunquam mihi defuisti, si sit possibile, proximo ad me mittas nuncio apologię vestre copiam. Ego ante omnia desidero apertam omnium rerum declarationem, quam a te uno expecto, quod apud te unum hactenus invenerim. Nunquam e memoria excidit epistola tua ad Bucerum, cuius copiam communicasti. Utinam totum eucharistię negocium ita a te per articulos esset digestum! Certe a verbis articulorum concordię propter veritatis claritatem et ecclesiarum offensionem abhorreo; propter fratres meo sensu aliquot admitterem. Intelligunt nonnulli in 2. articulo "himmelschlicher und göttlicher wiß": Id est modo supernaturali, divino et ineffabili. Ego fidem intelligerem. Tercium articulum certe non intelligo. Ita laboramus in verbis ditissimi verborum summa inopia et obscuritate. Interim me scripturę et prophetarum spiritibus semper subiicio semper doceri paratus. Ich verston, mine brieff zuͦ dir gschriben, namlich dry inenandren bschlossen, syind ze Arow uffbrochen. Gfalts dir, so muͦß es mir gfallen. Ego fatuos meos affectus fatue non secus ac meis parietibus effundo. Quod si docti quique viderint, facile me me prodere, qui sim, iudicabunt. Tuo iudicio omnia relinquo. Vale. Paulum tuum voco, si quid interim prodiit. 14. decembris anno 35. Commendo vobis Basiliensem nuncium; bonus vir semper apparuit. Tuus B. H. Nova ex Anglia referat legatus. Aiunt regem Gallorum apoplexia tactum. 14 dies nunc lecto incubui hodie primum egressus domum. Non dubito, quin Argentinenses bono zelo omnia hactenus fecerint et maxime petant ecclesias nostras a suis non avelli, quodque ambiunt interesse nostro conventui. Sed vos facite, quod vobis videtur commodum. Heinrico Bullingero, ecclesiastę Tigurino, fratri suo charissimo.