Gratiam a Domino! Ludum Lauzan[ie] instituimus, lectionemqne Theologicam. Quare opus erit nobis, praefectis utrinue doctis et eruditis, ludi praesertim moderatore, qui gallicam teneat linguam: in quem locum Frisium Tigurinum haud dubie vocaturi sumus, nisi nobis per vos fuerit denegatum. Curabimus quo stipendium ac praemium habeat se dignum, videlicet, nostrae monetae aureos centum, aut circiter. Salarium itaqne quod habet ab ecclesia Tigurina in aliquem alium converti poterit. Praeterea, quo hebreae linguae professorem habeamus diligenter inquiremus. Utinam Evauder nobis contingat! Carolus Veteris Testamenti, Viretus vero Novi theologum praestabit. Utroque enim quottidie publica erit lectio, ubi ludi moderator utrinque graeca interpretabitur. Caeterum ministri nostri linguae gallicae, multis in locis, concionibus Burgundiones salutant, quos speramus Deum suo spiritu brevi invisurum. Bene valete, charissimi mei fratres. Bern, 15 Januarii, anno 37. Megand[er] vester totus. D. Heinrico Bullingero ac Leoni Judae, Tigurinae Ecclesiae prafectis, fratribus suis in Domino charissimis.