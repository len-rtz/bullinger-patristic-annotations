Hochgelerter, lieber her Bulliger, yez kumpt eine[r] zu mir und sagt mir, wie das einer... euerem dysch gsagt hab, das buechlin, das ich euch geschickt hab, das seyg schwenkfe[l]disch. So globt mir, der dye buchlin lost usgon, der weis von her Schwenckvelt nit zu sagen. Es ist ein ander man und ist ein Niderlender gar weit nider Coln. Ich halt, wan yr es gelesen hont, ir werden anders befinden, und bit, ir welens lesen, das erst und dysses, und mir ewer befintnus zu gelegner zeit daruf erofnen; dan gwyslich ist es von her Caspar Schwenckvelt nit usgangen noch von seiner ler usgezogen. Hiemit bewar euch got. Justina g[r√§fin] z[u] Lupffen scripsit. An den hochgelerten her Henrich Bullinger etc.