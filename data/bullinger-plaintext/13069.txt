S. D. Ad postremas tuas primo respondeo. Recte tui a suis humeris in Galli humeros onus illud reiecerunt. Quod, si quid impetrari potest a Pagis, nemo citius quam rex impetraverit. Quid apud nostros sperem, rogas. Cum Gallo non libenter agunt. Nosti causas, ut nihil sit opus recensere. Sed et Argentoratenses pessime audiunt apud optimos quosque, quod munitissimam et opulentissimam in Germania urbem dei beneficio possident, interim Rhelingero plus fidei et aurium praebuerunt quam deo. Dicunt[ur] fovere nobiles quamplurimos, qui caesarem pro deo colunt. Plebs scissa est in multas sectas, ita ut prudentissimus et optimus quisque non fidat iis, qui Galli auxilia prius respuerunt et satis lubrice egerunt. Caeterum si Gallus omnibus Helvetiae ordinibus illa de re proposuerit quicquam, nihil est, quod de Tigurinis dubites. Facient haud dubie, quod a bonis viris requiras. De Burensi quid tandem verum sit, modis omnibus scire desidero. Quid Hallerus ex Augusta ad me dederit, habes hic copiose descriptum ([H]alleri [d]atae sunt [9.] Septembris). Caeterum bona fide et per proximum quemque nuncium fidum remittes. Non potui citius. Non enim ad manum fuerunt tabelliones. Imo has Hart[manno] a Halwyl mitto, ut tibi curet tradi. Septembris 14. datae sunt literae Augustae a legato cuiusdam civitatis suevicae ad comitia, quae inter alia habent: „Es gadt hie übel zuͦ. Der fürsten rät und der stetten stimmend übel zamen. Die pfaffen sind eins. Der keyser ist todtkranck. Der könig Ferdinand sol ouch seer kranck sin. Es ist ouch die sag, es habe sich ein nüwe uffruͦr in Behem erhept. Memmingen zallt 3000 gl., Kempten 2000 gl., alein, das man kein knächt dahin lege“, etc. Ad priores 23. dubito an responderim, sed in iis nihil invenio, ad quod magnopere necessarium sit respondere. Persium cum scholiis Murmellii paratum a Gastio meo nondum vidi; at cupio videre! Hodie, hoc est 23. septembris, literas accipio datas Curiae Rhetorum, quae inter alia haec habebant: „Uß Italia ist gewüsse post hie für dem keyser zuͦkumen. Die bringt, das Petrus Aloysius von den keiserischen mitt wunderbaren listen und verräteryen in Parma und Plesentz überfallen und undertruck sye, er zuͦ todt gestochen und zum schloß ußgeworfen sye“ (meruerat foedissimus sodomita incendium Pentapoleos). Ferdinandus Gonzaga, statthallter in Meyland, hatt beid plätz inn. „Graff von Mirandula ist umb 2 stund zuͦ spaadt kummen. Hat muͤssen wider uff Mirandula entrünnen.“ Acht man, der statthalter werde inn besuͦchen. Da acht man, wird der adler und han wider über einandren kummen, etc. Vale, colendissime mi Myconi. Tiguri festinantissime. Salutabis diligenter Gastium, Dryandrum, Coelium, etc. 23. septembris 1547. Bullinger. Praestantissimo viro d. Osvaldo Myconio, Basiliensis ecclesiae ministro, domino et fratri colendo et dilecto. Basel.