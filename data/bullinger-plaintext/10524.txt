Salve. Iam tertio ad me scribit Bucerus, ne quid praetermittam in te convocando. Advenire enim se cum quibusdam bonis doctisque fratribus, idque tua potissimum causa. Ergo, ut omnem fidem meam apud Bucerum liberem, alterum hic tabellionem mitto literis Buceri additis. Quibus cum Leone et Pellicano lectis - nam iis nunc non datur rescribere - facite, quod decet. Praestaret forsan facie quoque se invicem novisse fratres. Proinde ex aliis etiam causis profutura esset tua prÄ™sentia quam sacramenti. Quodsi vero uno aut altero die tardior adfuturus es, tamen per tabellionem hunc fac sciam. Curabo enim, ut moram apud nos faciant boni viri, donec tu quoque commode possis ad nos venire. Ora vero dominum ex toto pectore, ut quod tentat Bucerus ad communem evangelii profectum, spiritu sancto autore quam felicissime succedat. Amen. Vale. Raptim, 15. decembris 1534. Tuus Io. Zwik. Omnino apud me divertas, quibuscumque comitibus sis advolaturus. Ornatissimo viro d. Hainricho Bullingero, antistiti Tigurinae ecclesiae vigilantissimo.