S. Cum etiam hanc meam epistolam obsignassem, en mittit ad me d. Hallerus d. Campelli satis longam epistolam de caussa illa vestra cum Gantnero petens meum consilium. Quid vero consulerem aliud, quam ut vos rursus amplissimum senatum accedatis et demonstretis facta Gantneri non congruere cum pactis, postulare vero, ut decretis olim conditis non contraria statuantur, nisi maluit anabaptismum evertere et ecclesiam et rempublicam. Saluta d. Campellum. Totus sum vester. Ergo si qua re vobis prodesse possum, praesto sum. Festinanter.