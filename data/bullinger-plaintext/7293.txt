Nachdem ich den brieff bschlossen, kumpt mir zuͦ, das die evangelischen die citadella oder vestung zuͦ Metz mitt gwalt auch eroberet. Item das der von Movan ein groß volk zuͦ Vienna habe zroß und zfuͦß. Im söllend auch bi 9000 Gasconier zuͦkon sin; die understandind, die Eidtgnon, so jetz hinin ziend, anzuͦgriffen. Die in Leon dörffind sich vor den anderen nitt meh herus laßen und standind die sachen imm Delphinat, Provintz und Languedocken... tota Narbonensi Gallia gantz wol.