Gratiam et pacem a domino. Ad nundinas nostras martinianas scribunt Miconius et Sultzerus noster, quis sit non solum rumor, sed et fama apud eos, nempe, cum in extendendo imperio suo Immontanos totos esse constet, non solum communis ditionis partem subigere sibi proposuisse, sed et lacum Tigurinum et Bernatium superiorum vallium partem Iacubus adiacentem, atque id molituros esse non aperte, sed conspirationibus clanculariis. Hoc igitur ubi ignoraveris, te monuisse velim, non quod verear facto nefandum facinus aggressuros, nisi ea sit virga, qua dominus e cęlo minatur, sed ut accuratius consilia quorundam notentur, qui sibi videntur patrię patres. Nos apud privatos, quibus erat credendum, ęgimus, quae potuimus, id quod te quoque facturum minime dubito. Caeterum salvi sitis omnes. Scribe, quoties ocium permittat negociumque exigat. 12. novembris. Tuum minimum nummisma. Heinrico Bullingero, fratri suo charissimo.