S. Non prius scivi hunc nuncium abiturum, quam cum iam abiturus esset. Proinde non possum, quae vellem, scribere omnia. Scribam tamen intra triduum, deo volente, per Andraeam, pugilem illum Tigurinum, copiosius; nam habeo, quae vos scire maxime vellem. Interea vale et literas has aliquamdiu apud me servatas propter tabellionum raritatem Froschovero des. Misit eas ad me ipsius mater. Die Iovis proxime, calendis scilicet septembris, comitia incoeperint, de quibus plura brevi. 7. calendas septembris 1547. Ioan. Hallerus, perpetuo tuus. D. Laetus laetali tantumnon decubuit et adhuc decumbit apostemate, sed convalescit iterum. Domino sit laus! Clarissimo viro d. Heinrycho Bullingero, domino suo tanquam patri venerando. ZÃ¼rich. An m. Heinrych Bullinger.