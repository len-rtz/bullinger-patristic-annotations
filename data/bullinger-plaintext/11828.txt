S. Nihil aliud potui, quam quod vides. De bello Inferioris Germanię nondum quicquam habeo. Cęsar non multo ante fuit adhuc Bonnę, quamobrem et Bucerus tardat. Glareanus stulte confabulatus dicitur cum Röstio; velim scire, quid hic iudicaret. De Nisa, quam Niceam vocant, velim scire pariter, siquid haberes. Vale cum tuis omnibus. Basileae, ipsis kalendis septembris anno 1543. Literas Dasypodii remittito. Os. Myconius tuus. D. Heinrycho Bullingero suo.