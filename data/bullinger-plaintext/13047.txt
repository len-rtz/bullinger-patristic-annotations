S. D. Hürusius has literas tulit, quas destinaram alteri. Ac latuit diu in pectore ulcus, quod, ut modo eiiciam, suasit tabellionis fidelitas. Nulli hominum ea de re quicquam adhuc! Videtis artes caesaris Hispanicas. In urbes ubique mittit, qui videntur caesaris hostes, amici autem et conciliatores sunt. Videte, quid egerit Argentinae Rhelingerus. Is amicus est illi, de  quo hic scribo literis peregrinis: Videte, ne forte talis apud vos sit Shärtli. Nihil certi habeo. Amo etiam hominem, sed inscrutabile est cor caesaris. Dominus condonet mihi, si quid hic erro. Sed dilectio, qua vos complector, et solicitudo me angit et huc adigit, ut, quae forte malus daemon indit, tibi obiiciam. Wachen aber und sorg haben uffsähen ist guͦt. Tibi soli haec. Discerpe protinus! Oremus dominum. Vale aeternum. 24. Augusti 1547. B. D. Ambrosio Blaurero, intimo suo. Constantz.