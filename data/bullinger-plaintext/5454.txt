Clarissime atque doctissime d. Bullingere, mitto tibi Oporini nomine aliquot libros, quos ut animo bono accipias, maximopere peto. Sicut autem: Nicephorus Gregoras, scriptor Graecus historiae Romanae disertissimus, historiae ecclesiasticae Centuria sexta, Ioannis Rivii theologica opera omnia, Friciique quaedam opuscula. Ignotus praeterea quod tibi, eruditissime vir, scribam, mirari noli, neque illud etiam mihi, sed qui mihi hoc praecepit domino imputabis. Impressor noster tibi hoc offeret, cum quo si quid rescribere velles, faceres mihi rem longe gratissimam. Iubet te dominus plurimum salvere. Vale. Basileae 6. septembris. T[uus] Hieremias Mylius Lipsensis, Oporini minister. Doctissimo viro d. Henrico Bullingero apud Tigurinos verbi ministro fide[li]ssimo suo. Zurich.