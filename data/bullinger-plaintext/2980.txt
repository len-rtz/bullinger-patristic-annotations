Quia de Brenzii sermonibus mentionem fęci confutationemque eorum ex animo cupiam, en eos hic habes. Est admiranda metamorphosis et verborum confusio, quę tamen ab ineptis quibusdam non solum in pretio habetur, sed etiam adoratur. Philippus Melanchton misit ad me libellum de iuditio ecclesię etc., ubi de politia tam sacra quam prophana agitur, quam autem fęliciter, ignore. Vale, mi cordatissime frater, cras aut perendie aderit princeps noster, ex quo discam fortassis, quid nobis de pietate christiana hoc in territorio sperandum sit. [Georgius Laetus].