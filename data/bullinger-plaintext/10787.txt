Gratiam et pacem a domino. Non possum tibi, venerande mi Myconi, frater charissime, condignas referre gratias pro ista vestra omnium benevolentia et humanitate. Dominus sit merces tua et reliquorum omnium. Domino Gryneo retuli, quanta cum gratulatione senatus noster audierit confessionis conscriptae, denique omnia acti conventus capita. Ab isto requires. Non gravabitur tibi, opinor, ea refferre. Quod enim illi scribo, tibi scribo, et quod tibi, isti scribo. Summam enim inter vos concordiam esse et vidi et maximo cum animi gaudio caeteris fratribus nostris retuli. Faxit deus, ut ubique nos mutuo diligamus fratres. Aber seltzam wunder ist ze Lutzeren fürggangen 8. februarii, das vil menschen für ein portentum halltend. Es hatt sich ein waldbruͦder usset Lutzernn imm Erisswald enthallten, der hatt sich die zyt har für ein vatem ussgäben; hatt ouch groß uffsähen und ein namen by inen gehept, dann er inen vor dem Cappler krieg gewyssagt, es werde inen wol gen etc. Der ist 8. februarii inn Lutzern kummen, gantz schneewyss uff waldbruͤder wyß bekleyt. Ist in einer wyttwen huß hart by Jacob Martins huß ynkeert; da hatt er die frowen frävenlichen angefallen und sy wöllen beschlaffenn. Allß nun der frowen lechman da gewäsen, hatt er den bruͦder abgenommen. Deß hatt der bruͦder die frowen verlassen, ist ann den lähenman geradten und hatt inn mitt einem dolchen ze todt gestochen. Die frow ist inn vogt Martins huß geloffen, hatt geschruwen. Der bruͦder und wund man herab uß dem huß. Unden ist ein guͦter xell xin, hatt höw herzuͦgefuͤrt, der hatt nun ouch wöllen scheyden; ist der bruͦder aber zuͦgefaaren und hatt den uff der statt ze todt gestochen. In dem ist ouch houptman Martin herzuͦgeloffen und ein knächt; die beyd hatt der nollhart ouch uff den huffen gestochen, insonders, dass Jacoben Martin das netz heruss gehanget ist, und beyd für todt dannen tragen, wie wol man sagt noch nitt, dass entwäderer gestorben. Inn dem ist Mangold vonn Wyl herzuͦ geloffen und hatt sin rapier durch den bruͦder gestochen, dass er ouch da by den andern uff dem platz todt geplyben etc. Das ist alles gewüss war. Nun sagend ettlich, wie der bruͦder gefallen, habe er geschruwen: "Jesus Maria, ich hab denocht den minen uffgemacht." Dann selbs tritt ist er todt blyben. Die zwen hatt man für todt dannen tragen. Dannen sagend ettlich gantz heyter, wie man inn usszogen, habe man under dem wyssen bruͦder kleyd funden an sinem lyb ein teylt par hosen, zerschnitten uff das aller buͤbisch, und ein hembd mitt gold gemacht, kostlicher dann 1 kronen etc. Das ist aber gewüss, das man deß selben tags ein sölichen fragorem und klappff gehört, allss ob zwen berg werind yngefallen. Vil lüten ze Lutzern habends gehept für ein donnerklappff. Vil sind der lüten inn unserm gepiet, die den knall gehört und mir mitt iro mund selbs gesagt. Vil rächnends für ein grosse warnung. Vale. Obtundo te tragędia fatali. Tiguri, 18. februarii 1536. H. Bullingerus tuus. Domino Osvaldo Myconio, Basileiensis ecclesiae pastori fidelissimo, fratri in domino plurimum observando.