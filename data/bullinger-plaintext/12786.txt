S. In grosser yl. Die sach stat wol. Sind nun manlich und trostlich! Gott wirt uns nitt lassen! Von hüt über 8 tag wirt ein gemeiner tag gen Baden. Mittler zyt handlend min herren mitt den 3 orten besonders. So m. Joͤrg heim kumpt, wirt man dann wyter luͦgen, was ze thuͦn. Gott hab lob! Jederman ist dappffer. Doch soͤllend wir alein uff gott saͤhen, nitt uff fleisch, und uns in das crütz gaͤben, wir sigind oder werdint überwunden. Lassend uns gott trüwlich, trülich bitten! Gott mitt üch und den üwern allenn. Zuͦ Bern stat es seer wol. Sy woͤllend des spans mitt dem sac[ra]ment nut me. Sind so wol mitt [un]s eins alls von anfang ye. Sy se[hen]d wider uff  disputatz. Die darwider thuͦnd, schickents vom land. Gott eewig mitt uns! Ae, wie stat es zuͦ Augspurg? Mich belangt übel! Dominica 2. januarii, hora nona antemeridiana, 1547. Man hatt hüt 2 stund vor tag radt gehept. Bullinger. Sinem fürgeliepten und früntlichen herren und bruͦder m. Ambrosio Blaureren, predicanten zuͦ Costantz.