Gratiam et pacem. Commendamus vobis, charissimi fratres, optimi viri huius caussam, quam ipse vobis exponet. Dignus autem est, cui beneficium conferatur. Scriba est Vitudurensis, Pius et bonis amicus. Caussam habet justam et bonam. Quicquid autem huic feceritis, mihi putabo factum. Amo enim hominem ob singularem integritatem ex animo. Habetis senatores vobis notos; his caussam eius commendabitis. Quodsi qua in re vices rependere licebit, totus vester sum. Valete. Tiguri, 22. martii 1536. H. Bullingerus vester. Dominis Osvaldo Myconio et Marco Bersio, Basileiensis ecclesiae doctoribus, charissimis fratribus.