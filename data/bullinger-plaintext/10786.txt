Gratiam et pacem a domino. Ago tibi gratias, reverende mi Bucere, frater charissime, pro ista tua singulari sollicitudine, qua te angi pro ecclesia nostra maximis pietatis offitiis luculenter comprobasti. Deus adaugeat spiritum suum in te, ut porro cum nostris tum ecclesiis aliis benefacere pergas. Confessionem illam nostram tua, Grynei, Leonis et communi omnium opera conscriptam recitavimus senatui et plebi februarii 12. die. Hic vero tibi referre non possum, quanta cum gratulatione audierint illam, quantas item gratias egerint deo non tam pro sarta concordia, quam pro societate vestra oblata et pro illa amplissima spe nobis aperta, qua tu nos exhilerabas, fore videlicet, ut Lutherus, Melanchton, Osiander et reliqui viri sancti et cordatiores nihil a nobis petituri sint amplius. O me foelicem, si eum vivam diem, quo tu mihi istorum exhibeas testimonia! Verum spero dominum illum clementissimum misericorditer nos respecturum cordaque illorum mollificaturum, ut nos quoque syncera charitate complecti incipiant, quemadmodum expectoratis omnibus suspitionibus ipsos velint nolint amabimus ex animo. Hälffend doch nun, dass sy unß ouch früntlich syennd und unß schrybind. Das wöllend wir inen ouch. Stellend die schmähen ab in Wirtemberg; da gadts nun gar grob zu Inen muͦß von den unsern ghein widerdriess mee beschähen, sunder was inen lieb und dienst ist. Praeterea fratres nostri tam in urbe quam in agro nihil in illa desyderant confessione. Confitentur omnes, quotquot hanc vel legunt vel audiunt, nihil in hac quam puram esse simplicitatem, ut vobis non sit metuendum, ne nostri hanc repudient. D[octor] Wolffen Capito bitt ich früntlich, wölle mir uff das beldist ein antwurt schryben vonn doctor Christoffels sun, den er by üch gern zuͦ einem appentecker hätte. Mag es sin, so schrybe ein antwurt, ee dann unser koufflüt gen Franckfurt farind, damitt der guͦt man nitt verfaare. Er hatts allss uff doctor Capito und mich gestellt, dorumb lasse imm den handel angelägen sin. Vale una cum Capitone, Bedrotto, Dasypodio et reliquis. Raptim, 18. februarii 1536. Heinrychus Bullingerus tuus totus. Praestantissimo viro d. Martino Bucero, Argentoraten[sium] antistiti venerabili et in domino charissimo fratri.