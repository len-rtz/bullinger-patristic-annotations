S. De Utingero minim, quam scripseris lugubria. Deus adsit, precor, suo, sive vivat sive moriatur. De cęsare nihil audio, nisi quod periculum instet Helvetiis, si victor evasent. Hic rumor ex omnibus partibus advolat. In Brabantia dicunt: Victor caesar invasurus est civitates foederatas (die handstett) in Germania Inferiore. Ex Gallus scripsit his diebus ad me quidam de incolumitate sua; de hoste ne verbum quidem. Mittunt vim auri ingentem huc milites Gallicani. Misit et psitacum quidam. Ex quo securi mihi videntur plus satis. Ex Salodoro locisque aliis nobis finitimis excurrendi nullus est finis. Caeterum de conventu, priusquam ego consulem adivi, deliberatum erat. Indictum aiebat consul in dominicam proximam ante Michaelis. Quid, si consilio tuorum differri posset? In Anglia pax est. De regina necata et ipsi Angli et finitimi dicunt: "Es ist ein böß stuck fleisch gsin." Commune hoc. Suspecti possent igitur esse, quicunque de rege male loquuntur. Ex compatre meo quodam hęc dico, qui nudiustertius venit ex Brabantia. Vale cum uxore, liberis et fratribus. Utingerum, si vivit, consolare in domino vel meo nomine. Basileae, raptim, 6. septembris anno 1536. Tuus Myconius. Domino Heinricho Bullingero, domino et fratri suo charissimo.