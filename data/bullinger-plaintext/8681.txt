S. Scripta de excommunicatione omnia legimus diligenter eaque iam tandem remittimus facturi id citius, nisi quod idoneo destitueremur nuntio. Placet consilium et fortasse pluribus etiam deinceps placebit, quos rerum usus et quotidiana experientia doctores reddet. Tibi vero inprimis gratias ago, quod communicaris illa et d. Erasti authoritatem tantum apud te valere passus sis. Etiam d. Hallerus cum reliquis tibi salutem dicit. Vale. BernÄ™ 1571. 12. 8bris. T[uus] t[otus] B[enedictus] Aretius. Cl[arissimo] v[iro] d. Henricho Bullingero, fideli Christi ministro et domino suo honorando etc. Tiguri.