S. D. Dedi in mandatis huic domestico meo e Gallia redeunti et Curiam proficiscenti, d[ominationem] t[uam] ut invisat eamque certiorem reddat earum rerum, quę et in curia regis nostri (illic enim fuit) intellexit et in via. Huc enim ruri, ubi animi gratia per aliquot dies me recepi, nihil novi est p[ietate] t[ua] dignum. Ab ea autem expecto litteras, quę me de sua valetudine, rebus suis et sua erga me amicitię perseverantia certiorem reddant. Cui interim omnia felicia opto eique me totum offero et commendo. Ex rure meo Solangio duodecima martii 1561. Brevi curiam regis nostri revertor indeque sępius ad p[ietatem] t[uam] scribam et penas negligentię meę et tarditatis preteritę persolvam. D[ominationis] t[uae] deditissimus J. Ja. Cambrayus. Clarissimo viro domino Henrico Bulingero, ecclesiae Tigurinae ministro dignissimo et amico charissimo. Tiguri. D. Ioannis Jacobi Kambray, Galli legati.