Salutem et conscientię pacem per Christum. Meministi haud dubie, quid nuper tecum et cum Leone sim locutus de συνόδφ nobis permittenda. Exposuimus idem nostro pręfecto. Per omnia facilem habuimus, quoque magis gratificaretur, operam ultro suam nobis pollicitus est. Caeterum, ne quid temere fiat, per literas censuit senatum Tigurinum prius admonendum esse, ut ille ad comitia Badensia vel scripto vel per legatos referat istud, quam commode queat. Eas igitur literas per te petimus reddi consuli vestro simulque nos et rem ipsam maximopere commendari. Quod a te, quae tua fides est et humanitas, summa diligentia factum iri nihil dubitamus. Vale. Datum Frowenfeldię raptim, kalendis augusti anno 1532. Petrus Dasypodius, nomine fratrum per agrum Durgeanum. Henrico Bullingero, evangelii fidissimo preconi apud ecclesiam Tigurinam, fratri.