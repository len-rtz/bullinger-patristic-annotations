Sacrosanctę congregationi servorum dei, episcopis, doctoribus et evangelistis ecclesiarum agri Tigurini, pacem et constantiam per Christum servatorem nostrum. Haud dubito, viri et fratres optimi, me animos vestros maxime perturbasse, tentationibus multis victus et oppressus notam non mihi solum, sed etiam amplissimo ordini vestro non levem inussisse, et tam vestras quam etiam meam ecclesias offendisse et pene communem luem omnium fuisse, dextera dei et iuditio gravi mulctatus, poenas luisse et peccati mei grave onus sustinuisse, ut e somno impietatis excitarer et peccatum agnoscerem et poenitentiam agerem. Hęc omnia contigisse certo certius scio et agnosco. Venit in mentem, destinavi mecum candori vestro meas offerre literas, ut loco mei vobiscum verba faciant et pro reo hero deprecarentur. Peccavi, fratres, male egi, poenitet. Condonate misero delictum, quod in vos omnes commisi, non immemores verborum domini, quibus hortatur ad condonationem, ut faciles, ut exorabiles simus in eos, qui ad meliorem mentem ducti ex animo resipuerunt et veniam exorant. Nam multis deprehendi certissimis signis et argumentis dominum mihi reconciliatum et delictum sua magna misericordia expunxisse, e quibus illud non infimum est, quod in me sentio maiorem vim et potentiam divini spiritus quam antea unquam. Plus equidem laboris brevi tempore in divinis negotiis pertuli non sine, ut spero, magno fructu quam prius longiore. Attamen hęc scribo, ut vos certiores faciam de numinis erga me clementia et amore, quo me miserum amplectitur, et animos vestros ad ignoscentiam filii perditi, quondam commilitonis vestri, etiam hodie vestri studiosissimi, inclinem et emolliam. Nihil equidem mundus habet, quod magis desiderem quam vestram erga me ignoscentiam et pristinam benevolentiam renovari, erigi et recupari. Per misericordiam igitur dei vos obsecro omnes, viscera miserationum, exaudite miserum et flebilem, condonate, suscipite, reconciliamini mihi, memores humanę debilitatis. Quid facilius quam cadere? Flectite iudicii severitatem in benignam condonationem, ne sitis, obsecro, tetrici, sed faciles, humani et ad remittendam noxam benigni, ut miser ego audiam gaudium et lętitiam: Synodum sanctam mecum in gratiam rediisse et reconciliatam. O vocem optatissimam! O beatam horam et faustissimum diem, nuncius fęlix, literę multis osculis dignę narrantes: „Gratiam invenisti, reconciliatus es, res tuę in portum ductę, mitius actum est tecum!“ Hoc nunc, viri optimi, ardentissimis votis et precibus opto: Suscipite, quem dominus servavit. Dimittite, cui dominus dimisit. Date pacem, cui dominus auxilio fuit, ut posset hoc longe tristissimum sathanę bellum disiicere et eius insidias declinare. Facietis profecto opus coram domino professioni vestrę dignum et mihi gratissimum. Et si quid in posterum habeo, quod vobis praestare possum, curabo sedulo. Deus autem omnis spei et consolationis impleat pectora vestra spiritu suo sancto et custodiat vos, ne ruatis in tentationem, sed liberet vos a malo. Amen. Adsit vobis semper spiritus Christi. Estote mei memores et dimittite, ut etiam vobis dimittentur errata per misericordiam dei. Laurentius Agricola. In den „Acta synodi, gehallten uff zinstag, was der 5. tag imm meyen, anno domini 1545“ (Zürich StA E II 1, 311-316) schreibt Bullinger (f. 315f): Laurentius Meyer, ettwan pfarrer zuͦ Stammen. Der hatt sich der verlümdung des abtrybens der frucht vor unserm herren purgiert, daß sy wol ze friden sind und imm brieff und sigel gaͤben habend. So hatt er sines eebruchs buͦß than in dem Wellenberg nach der satzung. Er hatt ouch guͦte kuntschafft und fürgschrifft uß Peyern von den raͤdten hertzogs Ott Heinrychen, von predgern und amptlüten, das er sich wol gehallten und vil nuͦtzes geschaffet habe; dorumb sy an unser herren geschriben und sin noch wyter begaͤrt habind, welchs inen uff ein iar oder mee guͦtwillig vergünstiget ist, etc. So er aber ouch hertzlich begaͤrt, dem synodo versoͤnet ze werden, hat inn ein allgemeiner synodus alls ein rüwer und christenlichen bruͦder widerumb uffgenommen und begnadet.