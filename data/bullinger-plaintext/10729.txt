S. 29. novembris per nuncium Lenczburgensem libros, thesaurum certe selectissimum nihilo ferme, sed tua opera comparatum, salvos accepi, pro quibus tamen eodem mane nuncium proprium, ut adferret, emiseram. Quam vero mihi gratificatus sis hoc munere, visne, ut scribam, cum id minime possim? Accepi deinde 9 ursigeros; sed quid opus erat hos remittere, cum tu plus papiri meo nomine insumpseris? Taceo tot commentarios et libros, quibus me munificentissime gravas, ut nullus unquam respondendi relinquatur locus. Audio vos iam primum in Levitico laborare. Utinam reliquam Pentateuchi partem aliquando apprehendere possem! Sed de his alias. Gaudeo me hec habere, atque id tuo beneficio; ea enim semper sunt gratissima, quae tu in sinum meum effundis. Ceterum de Gebennensibus vis, ut multa scribam. Ich weiß, ir wüssend Zürich mee drumm weder ich ze Bern. In summa: Das burgrecht ist underm bapstthuͦm mitt bäpstleren durch geltsüchtig eigennüczig practiken der rechten practicanten in Nuithonum urbibus gemacht, invito toto senatu nostro. So dem seckel der boden usss, hatt er denocht sin party hinder imm gelassen, wie ouch Allobrogum regulus. Das leet unß immer dar den sattel uff den ruggen, den wir wol mitt besseren eeren abgeleyt hettind denn Costencz und Strasburg, ja wo party nitt wäre gsin. Nun liest ursach allen unrats. Min herren ergäbend sich in kein krieg, lidend ee kosten mitt röslen und tagen, wie wol si fern ze Tuͦnung 1000 gl. verrösslet und nütt geschaffet, ist aber meyster party ursach. Zum ersten, die lantlüt sind noch nitt bezalt desß vordrigen kriegs und der statt nütt worden, statt noch usss an dem selben sold 9900 kronen, werdent in irem kosten die wyte sorgliche reiß nitt thun. Zum andren habend wir lieb fründ: Friburgenses, Salodorenses et Antronios, die unß desß nästs, als zebesorgen, wurdint huͤten, und in summa von allen enden fyend schnyen und wenig fründ erschinen; habes causam, cur iam dudum bello non fuerimus accincti. Zum dritten, so gäbend beeder partyen botten, ab Allobrogis et Genevis, so dick und vil luginen für, daß wir nitt wissend, wäm wir globen söllend. Das ze erkunden hatt man ein bottschafft geschickt gen Jenff, bsunder do man vernam, daß von Nüwenburg durch das Burgund by 414 knecht vor Jenff einem berg zu bi Goppet und Nieus gezogen und da denen von Jenff mitt für ein worzeichen gäben, inen entgegen zezihen, da mitt si sicher gen Jenf kummen möchtind. Indem wie die knecht durch das Burgund zogen, nitt all Berner, sind si verraten und uff sy gewartet 500 büchsenschüczen. Dessi sy gewarnet worden und dry tag ungessen durch berg und holcz gefuͤrt, biß daß si uff ein sunnentag amm morgen 4 puren fiengend, die sich ergabend, sy in ein dorff ze fuͤren, darin si spis fundend. Also habend die knecht die 4 puren gebunden und von denen gfuͤrt, und wie sy an eim berg an ein läbendigen hag und gstrüpp kummen, hend die 4 puren, wie wol gebunden an den henden, angfangen louffen, den fyenden, so hinder dem hieltend, zuͦ eim worzeichen; sind si von den unseren von stund an erstochen worden. Indem habend die Saffoyer by 300 schücz lassen uff si abgon, all gefält, darnach mitt steinen so hart uff die unseren gworffen, daß si rügglingen und wie si mochtend, inen muͦstend den hag abloffen und nider tretten. Do habend die unsern uff die Saffoyer (deren by 1500, ettlich sagend bi 2000 gsin) gstochen und in die flucht gschlagen, iren bi 400, ettlich sagend 500, umbbracht und also uff iren anzeigten berg kummen. Da sind unser botten gsin, habend die Berner knecht allein heim gmant, dann unser ordnung der reisglöffen semlichs fordret. Habend die knecht nitt gewellen, si habind denn sicherheit und profiand biß gen Orban, hert Friburg und Bern zu. Das habend die Saffoyer bewilliget und gethon. Do hend die andren knecht ouch nitt wellen bliben, ist jederman heim zogen. Hettind wol in eim halben tag gen Jenff mögen kummen. Jecz wend inen die Jenfer nütt gen. Jedoch sind ettwas knecht zuͦ den Jenferen kummen, mitt denen si an eim morgen usßbrochen und abermals ein angriff an die Saffoyer gethon, aber mitt verlust ze beiden siten, doch vast weniger personen. In dem allem hett der herczog beworben ein tag, selbs persönlich on alle mittler mitt minen herren in friden ze handlen. Habend min herren semlichs bewilliget, ir bottschafft von raten und burgeren gen Ougstal zuͦ dem herczogen mitt 1000 gl. ze verrösslen abgefertiget. Wartend jecz alltag bottschafft, was und ob si handlind. Die wil aber der herczog ettlich kriegs volck in sim land, doch nitt ferr von Jenf, byenandren hett, och die Jenfer ettlicher zuͦsätzer, habend sich min herren erkent, wo die Saffoyer neiswas unfrüntlichs handlind mitt den Jenferen, wellind min herren von stund an ir botten heim vordren und sich witer beraten, wo aber die Jenfer inducias nitt hieltend, wellind min herren ir burgrecht inen uffgäben. Hie zwischend sind loffend reden, doch globwirdig, das ettlich Franczosen ze rosß und fuͦsß, bi 300 minder oder meer, habend denen von Jenff wellen zuͦ zühen, sind onferr von Jenff durch den saffoyschen zuͦg gewendt und hindersich gewyst. Jedoch gatt die reed, capittel und artickel syind gestelt von den Franczosen und Jenferen gegenenandren. Da wurdint wir ein guͦten nachburen han! Denne ist aber ein reed, Antronii habind 400 man usß zogen, schickend si per strumas Allobrogis zuͦ. Wissend wir nitt, was es gen will. Es loffend all tüfel darzwischen, das der friden nitt gmacht werd. Noch schryet alle welt uff unß, wir wellind uff den fleischbanck gen und weiß nitt was. Visne plura scribam, cum plura nesciam? Aut prius sine plura evenire, quae scribere possim. In cavea custodimus avem, cuius cantum olim, cum manifestus fuerit, tibi depingam Rursum vale. 29. novembris noctu, anno 31[!]. Tuus B. H. Heinrico Bullingero, ecclesiastę Tigurino, fratri suo charissimo.