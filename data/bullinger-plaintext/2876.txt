Gratia Christi tecum. Tametsi nuntius ille celeriter abituriret, tamen impetraui tantum spacioli, dum salutatorias scriberem etc. - Captiuum concionatorem nondum vidimus. Scripserunt pro illo Basilienses; item et noster ille missa legatione pręfecto nobili ex Montbelgardo rogauit liberationem boni hominis, sed nil effectum est. Fama certe crebescit magis et magis, missum Vesontium. Quod si verum fuerit, certo imminebit illi vitę periculum etc. Orate pro illo, ut constans Christi martir fiat etc. Orate pro illo, ut constans Christi martir fiat etc. Sic itur ad astra. - Copiosiora per Heinium nostrum, postquam lassus remiserit longum illum bidentem in sequentem annum, accipies et forte certiora. Vale. Raptim 30. Martii 1536. T[uus] Erbius. Eximio viro ac domino Henricho Bullingero, Tigurino ecclesiaste, fratri ac patrono observando.