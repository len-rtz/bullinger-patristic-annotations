S[alutem] d[ico]. Diligenter sane belli catastrophen descripsisti, domine et frater in Christo colendissime, pro qua diligentia maximas tibi gratias ago. Inprimis autem laudanda est domini bonitas, per quam nostris concessa est victoria felicissima. Utinam vero illa recte utantur, et ita se gerant erga iuratos Christi hostes, ut totus mundus intelligat ipsos ex animo dei gloriam quaerere! Rogas, quid habeam de induciis cum Turcico monarcha initis: Verba hic Vadiani subscribam: Novorum ex nostratium nihil nisi hoc u[num], das h.Lienhart von Fels, houptmann des koͤnigs wi[der] die Dürggen, der zyt zuͦ Wyen mit todt abg[an]gen, und das der Dürgg verganges novembers ein starcken platz nitt ferr von Stuͦlwyssenbu[rg], heist Sigmundtornay, starck belaͤgeret und, all[s] man sorg, schon eroberet hab. Dann das das boͤst: Saͤhend die Unger übel zamen, und besorgt [man] übel, des keyssers bottschafft, so zuͦ Constantinop[el] geworben umb ein anstand, habe und werd[e] nut geschafft haben. Ich besorg, diewyl der baps[t] keinem christen fürsten mee trüwen gedar, wer[d] er den Türgken an uns hetzen, etc.; der Türg[g] nimpts an, setzt den glouben [an ein ort, wo] nun gold und gaͤllt ist, etc. De equitibus Neap[o]litanis primum a te audio; proinde plura tuis i[un]gere non possum. Miraris, quid contineant literae l[e]gatis creditae Mediolano redeuntibus. Nihil n[isi] excusationem et defensionem fori certis limitib[us] constricti; quod non odio aut invidia, sed necessit[a]te adactus forum sepserit arctissimis termini[s]. Haec summa est. Nam apographum legatis ded[it], qui obsignatam responsionem alioqui non accepissent. Deploras tuorum frigidas erga religionem me[n]tes. Ego quoque nostrae fidei commissos flagran[ti]o[res] esse in charitate cuperem et religionis studio. Sed incidimus in haec tempora, frater chari[ssime]; laborandum ergo assidue, clamandum, et instiga[n]di sunt nobis incessanter, qui obtorto collo et segniter in via domini procedunt. Plura exponent, quibus has dedi, Oporinus, Hervagius, Conradus. Gastium salutabis, cui iam scribere non potui per negotia. Scribam alias. Communica illi hec nova. Vale. Tiguri, 6. decembris anno 1545. Bullingerus tuus. Praestantissimo viro d. Osvaldo Myconio, domino et fratri semper colendo. Basileae.