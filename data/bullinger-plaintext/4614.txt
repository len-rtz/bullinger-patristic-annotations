S. Nihil est, quod ad te scribam nisi votum anni felicissimi et cumulatiorum domini donorum. Conventus totius Gallie remissus est in mayum mensem. Visa est bulla illusio nec placet continuatio. Oro, ut mittas ad me exemplar eius, quod de consilio scripsisti ad d. Redonensem episcopum et que pluribus scribere constitueras, cum essem Tiguri. Non arbitror, quod ii, quos vereris futuri sint quod dicitur fac totum; videtur enim mihi dominus velle adesse Gallie eamque illustrare et lucem suam spargere latius. Cum lubet, ignavos, inertes et dormientes excitat, ut suam vim magis exerat. Fama est voluisse Philippum mittere Hispanos in ditiones Navarre regis. A comitatu regis Gallie sunt milites omnes dimissi. Audiemus brevi, quid faciet dominus loquens pacem in suis. Si quid novi habes, scribes. Salutabis amicos omnes, praesertim amplissimum senatum. Bene vale. Sol[uturi] 3. ianuarii. Tuus ex animo. Domino Henrico Bullingero, ecclesiae Tigurinae pastori vigilantissimo. Tigury.