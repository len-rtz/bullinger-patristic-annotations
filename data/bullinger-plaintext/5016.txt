S. Gratias ago tibi pro novis illis e Gallia. Audiens confessionis AugustanÄ™ factam mentionem videbo, ut caute agam, ne arripiant id miseri ad perturbandum negocium. Interim agnosco nihil temere aut fortuito factum. Dominus pro sua eterna sapientia dirigat omnia ad bonum finem. Descripsi raptim scriptum hoc, et quia nuncius properat, tibi remitto. Nunc nihil est novi apud nos. Bene vale. 7. octobris 1561. Iunius tuus. Eximio viro domino Henrico Bullingero, Tigurinorum antistiti syncerissimo, fratri suo observandissimo.