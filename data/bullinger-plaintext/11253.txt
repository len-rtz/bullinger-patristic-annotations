Gratiam et vitae innocentiam a Domino. Recte valemus hic omnes, Deo gratia nisi quod Zvinglii uxor ad aliquot septimanas graviter decubuit, tandem hisce diebus mirum quam feliciter migravit ad dominum. Scribunt ex Gallia boni viri, Caesarem ad ver futurum transiturum Gallias in Germaniam Inferiorem, ducem Aurelianensem ducturum filiam Caesaris et dominum futurum Mediolani, archiepiscopum Rotomagensem non ita pridem factum cardinalem, ut iam sint in Gallia cardinales numero 12. In Hispania similiter aget, ut omnes sibi devinciat. Filio suo dedit uxorem Florentinam viduam. - Bedrottus ad me 14. Decembris scribit: «Exspectamus D. Bucerum in dies, qui ad Luterum et Cattorum principem ante mensem profectus est.» - Decem proximis annis nullam hiemem fuisse putant ista magis inquietam; adeo enim passim agitantur consilia ac pra(c)ticę, in Lutheranos eruptura ad ver. Hodie quidem audio, in pago Ingwyler sub dicione comitum a Bittsch conscribi militem ab iis imperatoribus, qui hactenus a Bavaro acceperunt pensiones annuas. Discursare sane incipiunt Cares. Quid futurum sit, dominus novit. Protasis fabulae displicet. Iuliacensi ob Gelriam valde minantur Caesareani. Ille vero, suorum fide et potentia fretus, nil metuit. Cum Lotharingio transiget forte; nam is nescio quid iuris ad Gelriam sibi vendicat. A Basilea scribit Myconius: «Myndenses pfapfi petierunt nuper a camera Spirensi, ut dent sibi exsecutores banni episcopos Coloniensem, Treverensem, Monasteriensem, Myndensem, ducem Brunschwicensem, Georgium Schenck, vicarium Caesaris in Phrysia. Rumor deinde est, Ferdinandum, Polonum et Vaywodam Ung(ariae) conventuros Viennae, alibi Caesarem, Gallum et papam, ut serio tractent de opprimendis Lutheranis. Anabaptistae in Inferiore Germania regem excitarant iterum; sed prehensus et capite truncatus dicitur.» Vide, mi Vadiane, quibus auspiciis hic annus ingrediatur. Quid futurum sit, coniicere potes. Ego nihil ommino mihi, immo nobis metuo; solam ingratitudinem nostram metuo. Mori non est miserum; opprimi autem veritatem, idque propter merita nostra, et iugum Antichristi in colla nepotum, immo liberorum nostrorum revocari, id demum longe miserrimum est. Dominus misereatur nostri et parcat nobis propter gloriam nominis sui. Vale, et si quid habes, communica, sicut fecisti hactenus. Mitt dem h(errn) propst Brenwald hab ich der 10 gl. halb geredt den Urielen zuͦ ververtigen. Der hat sinen son Hansen Jacoben zuͦ der Rublin, die siner Schwester dochter, gesand(t) zuͦ höuschen. Hat sy geantwurt, sy hab nüt verheissen ze gäben, die kind zuͦ ziehen, sunder wenn der knaben einer erwachs, ein stür an ein handtwerch ze lernen zuͦ gäben. Darzuͦ sye ietzund nitt in iro vermugen, ützid baar ze gäben. Die antwurt hat mir der propst, der mir auch die ersten, die ich üch zuͦschreib, ggäben. Da bin ich dero übel zuͦfriden xin und hab vermeindt, es sye ein uffzug, damitt hernach nüt uß der sach werde. Uff das hat der propst also mitt mir abgeredt: biß uff Galli werde iro yngon. Da sye er guͦter hoffnung er wolle vermögen, das sy biß dann die 10 gl. leg. Darz wil ich min flissigen dienst ouch nitt spaaren; wiewol mir ietzund bas gefallen hätt, sy hätte es ietzund gäben, damitt sy ouch dann ghein ynzüg thäte. Odi huiusmodi beneficia. Ich kan im aber nitt thuͦn. Wie man mir angipt, also schryb ich. Gott wölt, es were besser. Salutabis mihi fratres contionatores et iuva hos, ne ludus aleae et chartarum vincat et erumpat. Die unsern habends erst ernstlich abgestellt und straffend aber alle, die so gespillt etc. 1. Ianuarii 1539. H(einricus) Bull(ingerus) tuus. Clarissimo viro D. Ioachimo Vadiano, domino suo colendissimo.