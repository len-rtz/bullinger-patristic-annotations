Gratiam et pacem. De senatu clanculario apud nos instituendo quid in praesentiarum sperari possit, monui superioribus literis per Christophorum Froschowerum plura colloquutus coram cum modestissimo et piissimo illo, quem misistis, viro. Cuius mandata communicavi quibusdam nostrae urbis primoribus. Qui protinus expioratores amandarunt Uriam et alios, qui de exercitu percontentur Italico. Neque enim huius generis vel γρῦ monuere Sangallenses aut alii, quibus Italicae merces et consuetudines quotidiananae. Interim non contemnimus monitionem amicam, imo gratias agimus porro petentes, ut alia quoque huius generis ostendatis. Idem sumus et nos facturi, si quid videbitur monendum. Adoritur iam Heremitamus abbas pastorem Winingensem, ut loco pellat, quod missam et pacti nuperi placita videatur indignius proscidisse. Die manschafft ist Gerold Meyers kinden, das bluͦt vogts ze Baden, das lähen und nidere grycht deß appts. Id fortassis coepit quorundam consilio, nimirum Svitensium, ut commodius nos bello vel iuridica actione vexare possint. Caetera scholasticus. Negotium de eo, quod Petrus Romam vel viderit vel non vident, in nullius tractavi praeiudicium, sed ut rem dubiam et in qua parum utilitatis est, si pietatis summam spectemus, dubiam reliqui, ut quisque suo sensu abundet. Ego vel hodie vetustis patrum monumentis plus crediderim, si in alteram partem inclinandum sit, quam Veleni coniecturis, neque vero me in hac causa levicula quisquam coget iurare in verba Veleni. Sed quid ego te hisce obtundo? Lege, quae scripsi, et invenies me nihil in aliorum scripsisse praeiuditium. Tu vale, charissime frater, una cum patre nostro amantissimo, cui plurimas agunt boni viri gratias pro illa insigni pro nobis diligentia. Ultima martii 1534. Wir habend zwen vogel in der gfängnuß für verräter. Mag noch nitt wüssen, was sy singen werdent; hüt hatt man inen die seyten trüwlich gespannen etc. Tuus Hein. Bullingerus. Domino Oswaldo Myconio, fratri charissimo et domino plurimum observando.