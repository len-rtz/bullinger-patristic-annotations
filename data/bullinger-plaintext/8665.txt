S. Eadem hora, qua tuas accepi, vir honorande, has scripsi. D. Hallerus cum morbo domestico iam ut nimis familiari conflictatus decumbit meque ad se vocato obtulit scripta Erasti et vestra una cum eius literis. Quas cum lego, adest nuncius significans discessum. Itaque sepositis scriptis omnibus haec saltem exaravi, ut sciretis vestra illa omnia nos accepisse. Legam et quidem diligenter et ad vos quam citissime remittemus. Nulli communicabuntur per me quidem; tibi enim viro honorando multum hoc nomine debeo nec sano petiissem, nisi d. Erastus mihi author eius fuisset; nam placet mihi salubre consilium vestrum de annonÄ™ caritate sublevanda per Helvetiam. Consulant reipublicae commodis politici magistratus, nos vitae emendatione, ministri strenua et pia cohortatione, nec dubium est, si singuli officium sedulo fecerimus, quin dominus sit successum additurus. Cum precibus invocandus est deus... enormia mundi huius scelera etc. Vale. Clarissimo viro et de Christi ecclesia optime merito d. Henrico Bullingero, d. et amico honorando. Tiguri.