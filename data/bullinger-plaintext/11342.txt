S. Is, qui has ad te perfert, consul Memmingensis, vir optimus, quaerit scolę, quam diligentius paulo adornant, ὑποδιδάσκαλον. Indicabimus Sebastianum Goldebeckium idoneum ei provincię. Oro te, ut hic quoque velis Christi negotium promovere. Non addo plura; scio, quae est humanitas et synceritas tua, frater mihi dilectissime. Vale in domino. Simon Gryn. tuus. Saluta fratres omnes diligenter, pręsertim Theodorum nostrum. Christus dominus nos conservet. A[men]. Clarissimo viro d. Henrico Bullingero, amico et fratri. Zürch.