S. in domino. Myconius noster gravissimo morbo laborat, qui in singulos dies crescit periculosiorque fit. Rogate itaque dominum, ut eum restituat, si ei visum fuerit, pristinamque sanitatem recuperet. Nova: Graff Jörg von Wirtenberg ist by unß. Hat mit im bracht ein graven von Castelberg uß Francken, dem der keyser alles genomen hatt: ein fast frommer gotzfoͤrchtiger mann. Ist noch jung. Granvella ist zuͦ Friburg gsin, durch Ensisheim und Brisach zogen uff Dan in Burgundt. Hat inter prandendum zuͦ Nüwenburg gsagt, do im  gfragt der burgenmeyster, wann k[eyserliche] m[ajestat] frid welte machen: Der keyser mache frid, wann er wölle; so habe er uff den huͤttigen tag mer dan 30000 mann verloren. Die von Friburg nemen im namen k. m. knecht an. Es louffen ouch vil lantzknecht by unß umb her. Wo sy hin wendt, weiß ich nit. Herr Johan Hilchi ligt noch zuͦ Francfurt. Wartet mann, wan der von Buͤren widerumb komme vom keyser. Die von Straßburg sollent hernn Jacob Sturm und Matthis Pfarrer, ammeyster, zuͦr k. m. gschickt haben. Was sie wellen außrichten, kan ich noch nit wüssen. Mann sagt, elector Saxonię sölle dem margraff Albrecht entgegenziehen, in willens, mit den keyserischen zuͦ schlagen. Got geb den sig! Der elector sol ouch den bischoff von Würtzburg angriffen. Es wirt ein wunderberlicher lermen werden in der christenheyt, wo got nit wirt frid nemmen. Hoc certum est: Es hat ein buͤr von Haͤgigen (est pagus miliare a Basilea distans) geschriben, das mann sym junckeren solle 80 centner schicken. Heist Hans Ludwig von Eptingen. Scribt derby, wie ein grosser sterbent noch by inen sey. Dann diser juncker hat 9 buren in den dorff uffgebracht. Die 8 sindt gstorben; der nuͤnt lebt noch. Utinam omnes perirent, qui male volunt Christo et eius verbo et ministris! Amen. In die Mathie 1546. Tuus G. Salutabis omnes fratres in domino. Dem wolgelerten herren m. Heinrychen Bullingern, lütpriester zu Zürich, mynem geliebsten herren. Zurich.