Gnad und frid von gott. Wer die 5 syend, lieber bruͦder, und was sy understandint, merck also. Die Immontani sind kriegslüt und wüssend, was inn den gemeinden, ouch inn rädten under vilen personen verhandlet wirt, daß es gar nitt verschwygen, und so dann die radtschläg geoffnet, das grosser schad daruß entstat, das sich der vynd darnach weyß ze rychten. So dann ye muͤssend radtschleg sin, wo man ettwas sölicher sachen will ann die hand nämmen, so habend sy vor unsermm unfaal vor jaren 5 man, uß yedem ort einen, gen Lutzeren verordnet mitt volmächtigem gewallt, die radtschleg ze thuͦn. Also hast, wer sy syend und was sy thuͤgind. Jetzund, wie die vonn Solothurn in zerwürffnus kummen, sind aber quinqueviri Luceriae xin, daß sich wol ze versähen, was sy gethon, oder was iro fürnemmen, ex ante actis. Ob sy aber noch syend, vragst. Nein, ich kan nitt verston, daß sy noch syend, diewyl doch die sach jetzund vertragen ist. Sy sitzend da (wenn ettwas löüffen vorhanden), habend iro kundtschafft, erfaarung und erkondigung allenthalb. Darnach rychtend sy alleß in stille, causa, worumb wir allwäg nüt vernämind, wenn sy sich rustind, und wenn sy meynend, daß guͦt sye, so varend sy dahär. Sy habend die gmeinden ad votum. By denen bringend sy mitt gschwätz ze wägen, was sy wellend. Darzwüschen mag niemands nützid von inen durch ghein späch vernemmen, und wo man sust hin kumpt, erfaart man allwäg nüt dann fryden, doch das yederman sölle gerüst sin. Dann vonn den consiliis wüssend ouch die gemeynen rädt nüt. Also gadt es, wenn sy sich neiswas versähend oder besorgen muͤssend. Haec in genere. Wir sind nitt zemen ze bringen. So truwt gheiner dem anderen nüt. Empfilcht man besondern personen, so wills die gmein nitt lyden; sy will ouch wüssen, womitt man umbgang. Schlecht es umb, so muͤssend die heymmlicher verräter sin. Handlet man neiswas one besonder personen, so ist es alleß geschwätzt und ein confusio. Darzuͦ sind wir allß arm, daß man kum weist, wemm man truwen sol. Vere, vere, postrema tempora: 2. Timoth. 3[1ff]. Quos non detur, at hypocrisis, eos daementat [!] pusilanimitas. Quisque sibi consultum putat, si ipse caveat, sileat, negotio sancto non immisceatur. Interim vincunt impii et semel omnia vectant. Jetzdan weiß ich gar nüt von iro handlung, hörr nitt, daß sy ützid besonders handlind, dann daß sy selbs einandren seer vynd, doch occulte. Es sind simultates. Ennius hatt sy wol zuͦgerüst. Jetzund van er hin, und sind die herren eins, umb dero willen die 5 ort vor warend uneins, und scheinend sich jetzund der sach etc. Vereor autem, ne quid maximi mali nobis ex illa regis et pontificis societate oboriturum sit. Tu si quid certi de ea habes, fac sciam. Sind sy eins umb das Meyland, so wirt es under unß an ein hynlouffen und unghorsamme gon. Sind sy den sust eins und dem keyser nitt zewider, so wirt es an ein vervolgen gon. Gwünnend sy dem keysser das Meyland an, so habend wir vor iro übermuͦt ghein ruͦw. Werdent sy geschlagen, so werdents ein fart gesuͦcht inn nästen. Hälffend wir, so sind wir umb; hälffend wir nitt, so sind sy umb, und geniessend wir sy nüt. Wo nun uß? Vides vindictam domini sanguinariis nobis impendere. Vides verum esse verbum domini: «Qui effuderit sanguinem humanum, fundetur sanguis illius» [Gen 9, 6]. Was wir nun mitt den unsern anhebind, so ist ghein einigheyt, so ist ghein satt hertz, ob schon ettlich, dero doch vast wenig, so mögend sy es nienan hin bringen, und ob es neißwan bracht wirt, so kost es die frommen und kömend die schelmen darvon. Die truckends dann alleß under. In hisce sumus angustus. Dorumb gott wol anzeruͤffen ist, daß er sich unser erbarmm und hälff, das ich imm ouch trüwlich vertruw. Dann ich sich sunst by der wällt nitt vil redlichs. Hüt also, morn also. Scis, cur tibi scribam germanice, si forsan hasce patrono nostro exhibeas legendas. Caeterum curaveris post hac, ne ulli offerantur mortalium. Effudi enim in sinum charissimi amici, quicquid noctes atque dies angit. Breviter video actum esse de Helvetia: Fuimus Troës. Da will ghein ratschlagenn nüt hälffenn. Es gadt alleß hindersich. Vereor tempus adesse vindictae, maturare dominum, daementare [!] omnia consilia. Interim tamen non cessandum nobis, tentanda omnia pro patria, maxime vero orandus dominus, si forsan, ut olim, fiat pax in diebus nostris. Sed semper obstant Iosiae tempora, quibus nostra usqueadeo sunt similia. Forsan agimus nunc sub Zedechia. Literae tuae 23. novembris scriptae 3. decembris tandem sunt redditae, quo minus mireris, si tardius scripserim. Ad literas Wolphgangi respondit Leo. Wolphgango scribere non licuit. Salutabis hominem et excusabis nos. Vale, frater in domino charissime. 4. decembris. 1533. Commendatum tibi habe hunc Osvaldum. Totus tibi deditus Hein. Bullingerus.