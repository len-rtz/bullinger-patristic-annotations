Gratiam et pacem a deo per Christum. Quanquam, episcope vigilantissime, dubitam minime rem meam familiarem eiusdemque necessitatem paternae tuae curae esse commendatissimam, cum vero natura humana ita sit comparata, ut nunquam non ab oblivione sit vindicanda, atque tu in dies infinitis fere negotiis obruaris, verendum, ne non satis tibi praesentes pueri mei scholastici sint, praesertim natu maior, cuius nunc aetas et conditio exercitium magnopere desyderat. Rumusculus apud nos spargitur Cellam quam vocant Episcopalem brevi ludimoderatorem petiturum, quod si quid est, aures tuus primum pulsabit. Tum nostri memineris, oro, eum certe scholae nonnihil famosae sufficere, si diligens fuerit, speravimus, nisi tu illi alia ratione consulendum putes; tu enim me tanto numeris, tantis expensis imparem fatebere. Datum raptim ex RÃ¼thi. Bene vale. Georgius tuus Chalybeus. Viro erudito atque integro M. Heinricho Bullingero.