Quod iniunxisti, praeclare Bullingere, exegi diligentissime. Die 5. iunii misi per militem literas tuas Wolffgango Mossle, patri charissimo, verum non tuli responsum. Ceterum die 9. huius mensis iam futura Zwickius et ego invitati sumus ad colloquium. Eo die accipiam responsum et nova ab eo. Modo quid novi ille ad me dederit, per militem praescriptum mitto inclusa. Ea lege, ut manu illius remittas. Nisi opus fuerit, parum curo. Nolim autem omnia publicari. Ceterum maior es tu, quam ullis possim te demereri serviciis. Facio hoc, quod facio, ex debito, agnosco te praeceptorem et patronum et desidero placere tibi sicut omnibus bonis et piis. Proinde spera de me per gratiam dei omnia bona. Vale. Ex Steinia, 6. iunii. Tuus ex animo Georgius Wimpferus. Clarissimo viro d. Henrico Bullingero, archiepiscopo Tigu[rinae] e[cclesiae], patrono suo.