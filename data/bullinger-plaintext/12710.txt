S. per Christum, etc. Non dubito, quin iterum mireris, praestantissime vir, quod meus denuo tam diu cessarit calamus. Atqui hoc non negligentia accidit nostra, sed tabellionum raritate. Neminem enim his diebus omnibus invenire potui, per quem tuto ad vos scribere possem. Nullam enim me intermittere scribendi commoditatem abunde priorum literarum testabitur continuitas. Cum ergo hic commodus se mihi offerat nuncius, famulus  Stephani Viti, civis et mercatoris Augustani, non possum intermittere, quin vel aliquid scribam, quamvis novarum rerum (quae nec tuto etiam scribere licet) pauca habeam memoratu digna. Primum ergo ad tuas respondebo. Redierunt salvi et incolumes domini fratres nostri, qui tuas mihi una cum multis aliis amicorum literis attulerunt, maxime etiam dominorum Tigurinorum, qui idem mihi scribunt, quod et tu de orta in itinere inter ipsos contentione et obiurgatione Schwitzeri. Monent itaque me, ut, sicubi eos videam offendiculose vel docentes vel viventes, ipsis hoc in tempore significem, ut tollant. Spero autem eos aliquantulum morositate sua cessuros. Diverterunt apud me iterum. Sed quoniam hospitium meum perexiguum, nec ipsis commodum nec mihi utile visum est, ut mecum sint, conduxere ergo hypocaustum et cubiculum in hospitio illo, ubi primo Augustam venientes diverterant. Est familia honesta et pia, sed solo hoc nomine ipsis non admodum laudabile, ut illic agant, quia publicum diversorium. Arbitror autem eos brevi tempore illic mansuros. Iam enim deputatae sunt illis habitationes in coenobio Martini, quae, quoniam  nondum hactenus ad habitandum habiles fuerunt, parabuntur tamen interim, dum familias ipsi suas accersunt. Concionandi horae illis nondum sunt ordinatae. Puto hodie hoc sive cras futurum. Haec de illis. Ipsi forte plura ad te. De W[elsero] petis, ut scribam, qualem se gerat; quomodo tuam a me acceperit praefationem; de quo quidem scribere plura satis tutum non est. Frequenter enim apud portas egredientium aperiuntur literae, si aliquid tantum subsit suspitionis. Caeterum praefationem benignissime et gratanter a me accepit. Legendam eam dedit plurimis ex suis familiaribus, quorum plurimi etiam eam descripserunt et sanctissime de ea iudicant. Quoniam autem ipse iam occupatus, tantoque magis, quanto pusillanimior est, ego rarius eum convenio. Accedit et haec causa, quod simultas (non dico simultas, sed capitale tantumnon odium) est inter ipsum et dominum compatrem meum L[aetum]. Cui, dum ego adhaereo totus, ille alter aliquantulum etiam me relinquit, quamvis conciones meas diligentissime ut nullius alterius frequentet. Posset igitur rectius eum tibi describere d. L[aetus], cum quo ego heri noctu solus cum solo coenavi plurimaque de hoc ipso aliisque rebus contuli. Convenimus nos duo frequenter, dumque alter alteri sua conqueritur onera. Mutuum ex ipsis malis capimus solatium. Appropinquat iam iterum tempus, quo sit in consulatum eligendus. Mirabiles autem contra ipsum fiunt practicae, ut degradetur; quod, an meruerit, iudicare non possum. Accusatur valde timiditatis. Id, si verum est (quod suspicor), vereor, ne gravissimis his rebus gerendis sit inferior. Orabimus tamen pro eo fideliter dominum. Et quia hactenus nostrae se praebuit religioni  fautorem optimum plurimumque nostram iuverit in hac urbe causam, non puto eum ita prorsus reiiciendum aut damnandum, sed colligendum, confortandumque potius. Sed fit, quod semper fieri solet, quod fortunae comes sit invidia. D. L[aetus] quoque gravissima iniquorum hominum premitur invidia, ita ut pericula sustineat aliquando non parva. Libenter eum ab officio suo eque senatu pellerent, ut liberius aliquantum possent deflectere ab aequitate, id quod ipso praesente et carpente ipsos non audent. Conquestus est mihi bonus vir heri hac septimana clam ipso duos esse sui causa incarceratos et examinatos, si quid haberent contra ipsum. Hoc a tribuno quodam ei indicatum. Parum abfuit, quin veniam petiisset ab officio sibi dari. Et profecto fecisset, nisi pericula illa publica, quorum magna ipsi incumbit pars, prohibuissent eum. Legit etiam mihi literas a Venetis ad nostrum senatum datas humanissimas et amicissimas profecto. Exposuerunt nobis fratres nostri consilium Helvetiorum evangelicorum ipsis a te revelatum de deligendis 16000 ad partes nostras; id quod etiam d. Laetus ex aliis habet. Nam ex Ulma omnia ea, quae Tiguri acta sunt, ipsi perscripta sunt. Sed hic nodus nondum est solutus, cuius sumptibus hi milites vivere debeant; id quod in dubio relictum est. Si enim imperii sumptibus, iam se nihil impetrasse putant, quibus non homines, sed sumptus desint, atque duplo plures lanciferos possint colligere his pecuniis, quas cogerentur exponere his 16000. Hoc ergo unum querunt, ut evangelicae  urbes Helvetiorum etiam de suo aliquid faciant pro Germaniae totius salute evangelicaque libertate. Et hoc omne postea ipsis restituendum occupatis pfafforum Austriacisque ditionibus, sicuti hoc idem et reliqui faciunt confoederationis Protestantium ordines. Illud autem Helvetiis non audio cordi esse. So moͤgend die unseren den unmenschlichen kosten nitt erschwingen. Singulis enim mensibus plusquam 600000 exponunt florinos; id quod omne nostra fere exponit urbs caeterarum iam pridem urbium loculis deficientibus. Magna ergo hic erit quaestio. Scio, quid Helvetii dicant, nec nostros ipsorum voces latent: „Man muͤß den ballenbinderen dseck leren.“ Man darff aber inn der warheit nitt güden. Ich bsorg, man kratz schier amm boden, wiewol noch wenig usgricht ist. Gott erbarms! Vellem igitur, si ullo modo fieri posset, ut Helvetii aliquid saltem suis facerent stipendiis et expensis. Non enim dubito ipsos aliquid effecturos maximamque sibi et sempiternam paraturos apud imperium benevolentiam. Sed quoniam non ignoro vires eorum magis in hominibus quam pecuniis sitas, dubito etiam ipse, si quid hic ab ipsis possit impetrari. Haec obiter tibi volui significare ex his, quae a d. Laeto audivi. Ipse forte plura ad te scribet. Promisit enim se hoc facturum. Audio etiam ab Ulmensibus 8 vexilla Helvetiorum esse dimissa data venia. Qui fiat hoc, miror, meruerintne ipsi necne, cum nondum sit finitum bellum. Nullam invenio causam, nisi quod sumptibus forte parcunt. De Zollero nihil est, quod scribam. Monui eum aliquando per literas, ut frugi esset et caveret sibi a scortis, maxime mulieribus maritatis, exemplo proprio perpendens, quam hoc sibi bene cesserit! Ad quas literas, quibus meum ego officium feci, tam caninas, inhumanas convitiosasque ille remisit, ut iustam mihi dolendi dederit causam iudicandique de ipso, ut, si  saperet, aliter ageret. Sed spero eum resipuisse, nam copiosissime ad suas illas ipsi respondi ostendens ei, quam prudenter et merito amicam illam a me acceperit tanta insolentia admonitionem. Ad quas ille hactenus nihil. Nolo tamen, quicquam de his suis dicas cognatis. Nisi enim crederem te haec tecum conservaturum, certe non scripsissem. Rogas praeterea in appendice tuarum, ut principum nostrorum tibi mittam apologiam, qua se contra caesarem purgant. Mitto ergo, si modo illa sit, quam petis. Adiunxi etiam den absagbrieff, si forte illum existimes. Haec ad tuas. Nunc paucis, quid interim sit actum, subiiciam, quamvis magnum mihi taedium sit, subinde eadem ferme scribere et peiora prioribus nostris nihil agentibus. 25. octobris ultimas ad te dedi per filium Sveicklii, in quibus ad eum usque diem, quae habui, descripsi. Amm 26. octobris hatt man znacht umb 7 nach dem nachtmal 8 der gfangnen Waͤltschen, so befelch habend ghept zuͦ brennen, herus gfuͤrt und si dem profosen überantwortet, der si den nechsten zur statt hinus gfuͤrt, in die Werdach gworffen und ertrenckt hatt. Amm 27., 28. und 29. hatt man all tag hefftig hoͤren schießen. Sind scharmütz geschehen, also das der landtgraf selb gen Augspurg gschriben, unser volk hab sich noch nie bas ghalten. 28. sind unsere burger und soͤldner ufgsin biß inn 200 pferd, hinuß gstreifft, amm 29. znacht wider kommen, bis in 25 profanntwegen bracht, deren etlich mitt win gladen, etlich erstochen und 5 gfangen bracht reisig, deren einer ein hispanischer secretarius ist. Dazwüschend ist der keiser oben wider abhin uff Laugingen und Dillingen zuͦgruckt und imm unser volk nachzogen. Amm 30. octobris habend die unseren aber 7 profanntwaͤgen bracht. 1. und 2. novembris hatt man gmusteret und zalt. 2. novembris sind auch die bruͤder kommen. 3. novembris brachtend die puren etlich gfangen heim. Do was der Schertlin schellig über si, worumb sis nitt zdodt schluͤgind. Also habends die puren wider muͤßen nem, hinuß fuͤren und ins wasser werffen. 4. novembris sind die unseren aber duß gsin, an die find troffen, iren bis in 40 rüter erlegt, 18 pferd mitt inn bracht und zimlich vil gaͤlt, auch 3 gfangner. Amm 5. hatt man gaͤlt ins leger gschickt. Das habend unsere rüter und ongfar 1000 haggenschützen bleitet gen Ulm. Die tag sind wider 40 pferd hinus, noch nitt kommen. Weiß nitt, was si bringend. Der k[eiser] laßt vil baͤttelvolk, auch etlich rüter, ziehen. Die raubend, brennendt, verhergend jemerlich deß bischoffs land bis nach uff Augspurg zuͦhen. Er sol jetz zuͦ Tillingen liggen. Was unser volk thuͤ, kan ich kein wort schriben. Ego impatientissimus sum. Darff aber nüt sagen. D. Laeto non admodum eorum mora displicet. Ego autem causas ignoro. Ist guͦt schwigen. Der galgen stat am vischmerckt. Das ist gwüß, das deß keisers volk hefftig stirpt. Als er oben abzogen und das laͤger verbrennt, hatt man groß huffen dodter roß und mentschen funden und bis inn 800 wunder und sonst krancker, die dahinden bliben und zum theil verbrunnen sind imm laͤger. Man hofft, das waͤltsch und niderlentsch volk werd bald grech sin. So werdend sich dann die Tütschen nitt mee weren, und koͤmm man also on bluͦtvergießen dardurch. Aber, etc., ich schwig. Gott welle es zum gnedigsten schicken! Illum invocare, illi conqueri unicum est meum solatium. Exigua profecto apparet poenitentia, cum tamen malum foribus inniteat; quod dominus clementer avertat! Wie der hertzog von Wirtemberg eim botten thon hab, weiß ich nitt, ob ir es wüßend. Er hatt ein botten offt mitt briefen zum landtgrafen gschickt (als man sagt). Der bott ist zum keiser zogen. Der k[eiser] hatt deß landtgrafen sigel lan abstechen und durch den botten dem hertzogen wider gschriben, als thets der landtgraf, inn immerdar ghinderet, gheißen daheim bliben. Ist der bott etlich mal hin und wider zogen, selchen bscheid bracht, das es dem fürsten ist suspect gsin. Deßhalb er den botten ergriffen und alle ding uß imm erfaren hatt. Deßhalb inn gheißen mitt roßen von einanderen zerrißen, wie Metio Fuffetio von den Roͤmeren beschehen ist. Voglerus est mirabilis. Hac septimana, cum non domi coenarem et egrederentur milites, ipse mutuo acceptis a cive quodam armis una cum ipsis egressus est. Crastina reversus, cum ego ignorarem, ubi fuisset, confessus est et petiit a me, ut darem ei veniam amplius egrediendi; se cum manu aliqua rusticorum aggressurum vagantes hostes, sperans aliquam se eis erepturum praedam. Ego illius impudentem petitionem severissime obiurgans iussi eum omnem suam suppellectilem amovere ex aedibus, si non velit manere. Nolle enim me ipsum habere mecum, si talia sit tentaturus. Persuasi illi, ut maneat. Hac sola tamen ratione eum movi, quod, si tale quid tentaret et a nostris inveniretur militibus, eum aeque ab ipsis quam ab hostibus occidendum, ut qui nec ducem habeat nec tesseram, habituque et facie quodammodo referat Hispanum. Compuli itaque eum, ut rediret ad archigrammatęum, statimque ipsum secutus d. Laeto omnem causam explicui gravissimeque tam ipse quam ego eum obiurgavimus. Ingenium habet foelix, sed inconstans et versatile. De his ego ipse ad patrem eius quaedam scribam, ut non necesse sit de haec ei indicare. Vale. Salutant te fratres nostri diligenter omnes. D. Nicolaus Maior ist der kriegsraͤten einer zuͦ Ulm. Salutabis tu d. Pellicanum, Theodorum, Gvaltherum et alios, item familiam honestissimam. Augustae Vindelicorum, 8. novembris anno 1546. Tuus ax animo Ioan. Hallerus. Ecce, dum has concludere paro, advolat fama ducem Mauritium ditionem invasisse aut invasurum esse electoris. Ego me statim ad d. Laetum percontatum recipio. Is mihi verum esse affirmat addens ducem etiam Brandenburgensem cum Erycho, iuniore duce Brunsvicensi, invadere Brunsvicensem ducatum hactenus ab electore et landgrafio obtentum. Ecce, quid non moliatur sathan? Hoc fit nobis a consortibus nostri foederis! O deus, quam est nusquam tuta fides! Recessit fides a filiis hominum. Periit sanctimonia. Vana loquitur quisque cum proximo suo. Tu ergo, domine, custodi nos a generatione ista in sempiternum!