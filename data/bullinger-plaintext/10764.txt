Gracia et pax etc. Ego et Benedictus una destinati sumus Basileam - comites erunt consul Waldkilchius et ex tribunis unus -, ea tamen lege, quod ego et Benedictus proprio et reliquorum conpresbiterorum sumptu pergamus. Viden, charissime frater, et prudentiam et pietatem nostri senatus? Decreverant, quod neminem illuc vellent mittere ex ministris, sed tantum ex senatoribus duos. Nescio, quid tandem illis in mentem venerit, quod et nos addiderunt. Tu vero fac me cerciorem, quos nodos tractaturi simus. Vale, 15. ianuarii 1536. Erasmus Ritter, ex animo tuus. Dem wolgelerten herren Meister Heinrich Bullinger, predicanten zuͦ Zurich, minem lieben herren und guͦten freundt.