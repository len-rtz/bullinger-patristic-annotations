Gratia domini, mi Heylryche. Hunc accipe pro tua pietate et illa rara humanitate. Sunt ista consilia, ut scribis. Tamen nobis iudicandum est secundum ea, quae homines profitentur. Ex ore tuo te iudico Iudicandum dico de aliis. Nos in nostra re cauti simus pro ea cognitione, quam donaverit dominus. Pacem orare debemus omnes, et utinam haec olim sententia illic sedisset omnibus. Sed hoc ampliores deo agendae gratiae, quod isto animo vos donavit. Quatenus igitur hi pacem quÄ™sierint, officiosi in eos esse studebitis. Princeps hic videtur timere deum. Hactenus faveamus ei. Homo hic, qui ad vos venit, Pius et plane eruditus est, tum noster. Verum hoc. De omnibus agetis cum eo gravius et candidius, ne quis id, quod in Luthero merito damnamus, in nobis notet, inaudita scilicet et incognita condemnari. Ut igitur soles, sis erga hunc Bullingerus. Saluta symmystas et adsis huic ita, ut videat nos vere invicem fratres esse prae eo, quod apud Lutheranos conspicitur. Argentorati, 24. aprilis. M. Bucerus tuus. Vere pio et docto Christi ministro Heylrycho Bullingero, fratri summe charo.