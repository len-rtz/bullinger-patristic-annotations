S. Quid causae sit, cur nihil respondeas, facile divino. Times, ne quid accidat inde mali, exemplo fortasse territus. Interim autem, dum taces, crede mihi, suspicionem auges, rem esse multo pessimam. Igitur si de hac non putas scribendum, de Buceri saltem actione significes. Omnis etenim hic mora gravis est. Capito fuit hic interea, quamvis una tantum nocte. De rebus domesticis nescio, quid fuerit negocii. Dixit negocia alia se domum vocare. Nam decem et septem comites praeter nobilitatem aliam esse, qui nescio quas lites molirentur propter canonicos Argentmensibus. Ob eam causam optare, ut Bucerus properaret. Celebravimus nos synodum. Dominos invenimus semper obsequentes. Deus largiatur, ut perdurent. Vale cum fratribus omnibus. Rescribito, quicquid id sit. Carere nanque literis tuis diutius non valeo. Basileae, 13. maii anno 33. Os. Myco. tuus. Domino Heinricho Bullingero docto pioque, amico venerando. ZÃ¼rich.