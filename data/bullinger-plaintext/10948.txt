Gratia et pax a deo per Iesum Christum. Institueram ex persuasione charissimorum fratrum Gasperi et Rhellicani, quod ipse Tigurum petere vellem. Verumtamen, dum in itinere perceperam sinodum vestram esse transactam, recta Scaphusiam perrexi existimans reliqua litteris perficere posse. Quapropter, si quid est, quod dignum censetis, ut domum perferam, litteris me cerciorem facite. Equidem ego nichil habeo, quod vobis comunicem, nisi quod respublica christiana BernÄ™ optime se habet. Nam senatus noster una cum civibus decreverunt obscura nulla velle recipere, nisi appendicibus explicentur, ut sancta veritas sana et incolumis ad posteros redire possit. Valete, fratres candidissimi. Ex Scaphusia, 2. novembris 1536. Quid Megander fieri velit a Bullingero, ex chirographo percipietis. Erasmus Ritter, ex animo totus vester. Praestantissimis viris Henricho Bullingero, Theodoro Bibliandro, charissimis fratribus Tiguri Christum docentibus.