Gratiam et pacem. Binas a te literas accipio, frater omnium charissime, priores 8. iunii datas, quibus fratris amicissimi Laeti literas inclusisti. Magis vero miror et maxime solicitus sum, quod nullas te accepisse ais per mulierculam illam, quae Stuͦdlerae haereditatem adiit et obtinuit, cui, nisi prorsus desipiam, misi fasciculum literarum in aedes Michaelis Meinradi tibi deferendum. Inclusae tuis erant Gvaltheri Augustam scripta, etc. Vocatam ergo diligenter examinabis, an in itinere amiserit aut quid excusationis afferat. Nisi enim totus insaniam, scio illi creditum fasciculum. Ravenspurgensem ecclesiam valde doleo post turbas tot tam misere reformari. Tu non cessabis hic tuum facere officium. Caesar nobilibus Rheni imposuit. Omnibus mellita proponit, imo propinat verba, ut veneno occidat. Multa eaque varia promisit Helvetiis scriptis nuper literis. Ich gloub, es sye buͤbery. Alteras 21. iunii datas modo recepi. Und ist nitt waar, das er 14 tag hie Zürych xin oder das man inn kostfry gehallten. Also ists ergangen: Vor pfingsten donstags ze nacht ist er yngeritten und ist des abendts nie niemandts zuͦ imm kummen. Morndes ist sin zuͦkunfft imm radt anzeigt. Ist ein wunder xin, das er kummen. Abgeradten, der burgermeister soͤlle ettlich der raͤdten mitt imm nemmen, imm schencken wie einem fürsten des rychs 2 malter haber, visch und den wyn und damitt nitt vil waͤsens mitt imm triben. Das ist also beschaͤhen. Da hatt der bysdschaff anzeigt, er sye gewarnet in lendern, er soͤlle nitt gen Zürych ryten, dann die predicanten werdint inn annemmen mitt raͤcht, alls die er soͤlte kaͤtzert haben. Das habe er nitt than, und soͤlle sich nimmer finden, etc. Hatt der burgermeister geantwort, von predicanten habe er kein klag. Das soͤlle aber der bysdschaff wüssen: so er kaͤtzeret, wurdent inn min herren annemmen und raͤchtens nitt erlassen, etc., mitt vil worten. Weyß nitt, wie imm die sach gfallen. Nach mittag ist er uffgsaͤssen - er sagt, er muͤste heim uffs fest- und ist mitt den sinen darvon geritten, und hatt nieman nutt uff imm gehept, merteyls gesagt, der tusentüfel habe inn herin tragen, etc. Der loͤuff, begaͤr ich, woͤllind mich eigentlich alle zyt berichten, dann ich vast angsthafft bin. Besorg übel, untrüw und verraͤtery. Doch woͤllend wir [gott] trüwlich bitten. Diser loͤuffer was den abendt, alls er vormals kummen, gaͤgen miner dochter, die ich hinab zum Rooten huß gesandt, nitt willig xin. Ward aber gen mir gar willig und stalt sich früntlich. Den brieff hat ich aber schon geschriben. Mag nut schaden, wenn ir schon mitt inen redent, das er und ander willig syend, wenn man inen brieff uffgaͤbe. Woͤlt aber nitt, das imm insonders und umb minetwillen ettwas soͤlte gesagt werden, und bitt darfür. Curioni hab ich üwere meinung gesagt. Mee kan ich nitt. Gott mitt üch. Min herren werdent ernstlich gen eydgnossen handlen. Confirma fratres per Sueviam. Oremus dominum. Gott mitt üch. Datum Zürych, 22. iunii ze nacht umb 10 ur. Bullinger. Suo charissimo fratri et colendissimo domino d. Ambrosio Blaurero, Constantiensi antistiti. Constantz.