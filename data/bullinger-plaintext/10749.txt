Mein underthenig, gehorsam, willig dienst zuvor. Hochgelerter, lieber her vetter, ich laß uch wüssen, das ich frusch und gesundt bin, gott hab lob etc. Lieber her vetter, ich bitt uch fruntlich, wo es ye gesein mag, das ir mir umb ein herren hulffen, damit ich by uch, auch by meiner lieben besin sein möchte; dann ich ein groß verlangen nach uch und iren hab. Furs ander loß ich wissen, das ich zu Roteln by dem landtschriber bin. Nit me, dann griessen mir mein hertzliebe bese, uwer husfrouwen. Bitt ouch uch, wo es geschefften halb möchte sein, das ir mir schriben, wie es uch, ouch meiner hertzlieben besen gang, und mir solhe schrifft by zeigern dis brieffs zuschicken. Datum Roteln, inn il, uff zinstag nach dem neuwen jar anno etc. 36. E[wer] gehorsamer vetter Hans Jacob Adelschwiler. Dem hochgelerten herren hern Heinrichen N., bredicant zu Zurich, meinem hertzlieben vettern zu handen.