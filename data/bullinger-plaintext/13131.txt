S. D. Binas a te recepi, doctissime mi Myconi. Priores datae erant 6. novembris, in quibus nihil est, ad quod magnopere oporteat respondere, nisi quod intelligo iniquius a te acceptam meam admonitionem, ne quid earum rerum, quarum te solum volo conscium, aliis Argentinensibus, praecipue Bucero, communices. Huius meae admonitionis multas possem recensere  causas, sed transeo. Colligis ex mea admonitione me fortassis te male fidei hominem censere! Ego vero hanc tuam interpretationem et animi commotionem praeter caussam admissam non minus indigne fero quam tu meam illam admonitionem aut postulationem nec iniquam, nec tale quidpiam continentem, quale tu colligis. Cupio ergo mea utpote synceri amici scripta maiori tranquillitate animi et firmiore erga me fiducia legas, quam illa mea legeris. Alioqui enim satius esset eam, quam mihi obiectas, conditionem recipere: „Mallem silentium tuum“, ais, „quam malam de me suspitionem“; nam hoc ipsum et tibi dicere possem. Sed de his nihil amplius. De consilio ideo nihil ad te scripsi, quod sciam te non ignorare ea, quae ego scio. Instruitur iam Tridenti consilium. Praesidebunt archepiscopi, episcopi, cardinales et dilecti papae filii abbates. Vocabuntur et evangelici, ut caussam suam agant. Interim polliceantur se staturos determinationi consilii. Quid vero de his scriberem aut dicerem? Consilium tale non erit ullius apud prudentes authoritatis. Si vero imprudentes et pessimi nolint dolum intelligere et iubeant evangelicos abire in consilium tale, faciant illi, quod deus, occasio, locus et tempus dictabit. Dominus non deerit caussae suae! Ego hic nihil sum solicitus. Posteriores scriptas 19. novembris 22. eiusdem accepi. Intellexi autem, quae de Lavatero recitasti recensuique eadem parenti. Si ille et patri et nobis obsequtus fuisset, domi mansisset, etc. Mag es nitt anders sin, lassend die unruͤwigen lüt har gan. Sy sind fleisch und bluͦt. Gott gipt den sig und sterck. Da lassend uns anhallten, das das volck sich bessere und trüwlich zuͦ gott schrye. Wil uns gott hälffen, wirt sich die sach wol schicken. Wenn iren so vil ist alls loub und gras, wöllend wir sy mitt gottes hilff nidermäyen. Wil uns gott nitt hälffen, sunder straaffen, söllend wir nitt sagen: „worumb?“, sunder gnad und gedullt höuschen, das wir christlich und trostlich under das crütz standint und darunder erligind. Ich truw aber gott, er erbarmm sich unser und verlaß uns nitt, dann wir habend dem unruͤwigen volck kein ursach noch gäben. Wöltend gern zefriden sin. Wellend sy uns nitt ruͤwig lan, so hälff gott und ein guͦte strytax! Es wirt inen schwerr gnuͦg werden, uns uß unserm vatterland ze triben, von wyb und kinden. Da wirt mancher hönner werden dann sy. Wirt gwüß guͦt streich gäben. Gott kumm uns ze hilff! Quae his inserui, remitte per proximum tabellionem. Saluta fratres omnes, Zvinglium inprimis, d. Gastium et caeteros. 22. novembris 1547. Tuus H. B. Clarissimo viro d. Osvaldo Myconio, Basiliensis ecclesiae fidelissimo ministro, domino et fratri suo colendissimo et amando. Basel.