8. martii sind kaiserlich brieff gen Regenspurg komenn an die colloquenten. Was aber darinn, konnen wir noch nitt wissen, dann der bott von Regenspurg geylt, ee und die brieff verlesen worden. Von Bonn schribt man, wie die kaiserischen noch so gantz grausam wider die evangelischen wuͤtind. Kurtzverruckte tag ist gar ain redlicher frommer mann um des evangeliums willen zuͦ Antorff verbrent. Und hat der kaiser ain new mandat lassen wider die evangelischen ußgon, grusammer dann vormals, welchs in Geldern und Flandren verkundt worden; welchs mandats copey der allt Peter Schär ain copey mitt im yetz heruff hat bracht. So hat der kaiser onangesechen der evangelischen legation dem bischoff zuͦ Coͤln uffs höchst mandiert, das er innerhalb 14 tag all evangelisch prediger uss dem land weyse, sich widerum zuͦ der roͤmischen kirchen thuͤe und alles restituier in das vorig wesen; wa nitt, so soͤlle wider inn mitt den censuren procediert werden; daby man wol sicht, was kaiser im synn hat, und das er das unglick mitt Coͤln wirt anfachen. Das ist am gelegnesten: Da hat er seine land zuͦruck und an der hand. Allso ist zuͦ besorgen, wir werden ain gar blutigen summer haben. Zuͦ Trier predigt gar ain guͦter, alter, lieber mann das evangelium. Habend die papisten alles versuͦcht, inn abzuͦschaffen; aber die burgerschafft erhalt inn. Iis ne verbum quidem adiicere licuit. Scribam proxime et mitto nunc librum tuum, quem inoffense propemodum percurri, quamquam restiti alicubi, sed ita ut legendi aviditate perrexerim diligentius omnia lecturus, ubi fuerit excusus. Iterum atque iterum vale. Alteras literas nudius tertius ad Theodorum scripseram, quas illi reddendas curabis. Bene vale, mi charissime et optime Bullingere, et domino nos diligentissime commenda. 15. martii 1546. Remitte schedulas istas, [parit]er et proximas. [D]ispeream, si omnia legerim. Heri ad multam noctem sunt redditę. Bullingero suo. Tiguri.