S. Nihil habeo omnino quod non d. Zwinglius ore tibi referre possit. Remitto tibi literas Baionensis episcopi, versuti et callidi hominis, et pro illarum communicatione ago tibi gratias. Exspecto quid de Serveti causa decreveritis. Oro ut mature nobis hoc communices. Bene vale cum tuis omnibus quum domesticis, tum fratribus, ac in opere domini collaboratoribus. Salutant te Musculus et nostri. Bernae 28. octobris 1553. Hallerus tuus. Clarissimo viro d. Heinrycho Bullingero Tigurinae ecclesiÄ™ pastori fidelissimo venerando suo domino ac compatri charissimo.