S. D. Promiseram me scripturum ad Froschoueri nostri adventum. Advenit et literas ab amicis attulit; contraxi ergo in summam, quae in illis fusius sunt sparsa, curavique describi tibi ac mitto. Salutabis legatum regis et Carolum, maxime vero consules et Pontisellam, Ganthnerum quoque. Tuas accepi literas, quod moneo, ne ob eas sis sol[l]icitus. Vidi, quae scripsisti de rebus Rhetorum controversis cum episcopo, ac retuli ad d. a Chaam. Propter vindemiales turbas sum brevior. Salutavi affinem meum Aernium qui te solito prosequitur amore et te salvere iubet. Vale. 3. octobris 1567. Bullingerus tuus. Ornatissimo viro d. Thobiae Eglio, Curiensis ecclesiae ministro fidelissimo, domino et fratri meo colendo et dilecto. Gen Chur h. Thobien Egli, pfarrer zuÍ¦ Sant Martin.