S. Quas hic accipis, mi Bu[llingere], ante octiduum scripsi, sed qui hinc ad vos profecturum se a[ffirmave]rat, mutato consilio alio abiit. Sed ne nunc quidem quicquam novi accessit, nec a fratre, qui Francofordię est, remissus est nuncius, quem senatus ad ipsum ante tres hebdomadas abmandandum curavit. De vestris rebus, ut habeant, audire certum quiddam vehementer avemus. De Bernatibus varia iactantur. De landtgravio vana esse, quę in altera epistola scripsi, iam omnino mihi persuadeo, quod nulla sequuta sit orti rumoris confirmatio. Bene vale, mi venerande et charissime frater, et Christo nos christiane commenda. Is faxit, precor, ut sint tibi tuisque omnibus ineuntis anni auspicia longe felicissima, procedentis et exeuntis fluxus plusquam felicissimus. Constantiae, 30. decembris 1545. Literas uxori Iacobi Roͤstii inscriptas multum obsecro, ut illi quamprimum reddendas cures, quo possit illis uno atque altero verbo respondere. Tuus Ambr. Blaurerus. Es hat Jochim Moͤtteli hie ussgeben, die von Zuͤrch habind ire krieger on alle engeltnusß widerum lassen inkommen. Das will mir nitt gloplich sein. Wa es aber were, sorg ich ubel, es moͤcht ein boͤses exemplum sein anderen leuten (dan unser krieger stellend ouch widerum herein), will man yetzund ewer exempel den leüten inbilden. Lasst mich mitt ainem wort wissen, wie es stande. Dem erwirdigen, hochgelerten maister Hainrich Bullinger, meinem fuͤrgeliepten herren und bruͦder zuͦ Zuͤrich.