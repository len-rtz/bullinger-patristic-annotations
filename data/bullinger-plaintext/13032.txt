S. Mir hat ain gar vernandter mann auß Augspurg vertrauwenlich zuͦgeschriben und mich an die ordt langen ze laßen, da eß hin ghöre etc., gebetten, nammlich das ausserhalb der pottschafft, so gemain aydgnoßen zuͦ kay[serlicher] m[ajesta]t abgefertigt habend, näbend zuͦ zwen botten mit brief gen Augspurg khommen, ainer von Zug, der ander von Soloturn. Die habend sich biß in drey tag in dess herren Granvella hauß gesumpt und sechen laßen. Besorgt man, die prattik sye ummerzuͦ vorhanden, die aydgnoschafft zuͦ trennen und demnach zuͦ besigen und in die klauwen ze bringen, und endtsitzt man das gelt amm maisten. Und in den Pöndten ettlich und nitt wenig, die demm kayser wol wellend und alles guͦtz gonnend. Mag nit wüssen, ob ioch der bischoff zuͦ Chur ouch ainer ist. Gewüsslich söllend iren nit wenig sein, die man mit allem ernst wol abzuͦschaffen hette. Man mag aber imm grond nit wüssen, was Zug und Solotorn alda zuͦ handlen ghabt. Achten wol (ob gott wyl) nützit args. Vermaindt aber disser mann, eß bedörfe dannoch guͦter spëch und nachfrag, etc. Sunst schreybt man da dannen, das eß ellenklich zuͦgang mit weyb und kinden. Der kayser sol sich in das holtz gelegt haben ─ fortassis in lignum Hispanicę astutię ─ contractis passim consiliariis, quibuscum omnia illa componat, quae proximis in comitiis tractabuntur; nullo fuco enim plus ocii et quietis a salutantibus et alia negocia ingerentibus impetratur quam illo, qui adversam valetudinem praetexit. In summa: er sol imm holtz ligen, got geb, was eß für ein holtz syge, etc. Mögend sollich demm herren Tumeysen oder den burgermaistern, so sy anhaymisch worden, in gehaim, on erofnung meiner person, vertrauwenlich ainzaygen; dan die gemain sag noch ist, die Schweytzer werdind onangefochten nit pleyben. Ettlich ansechlich burger söllend zuͦ Augspurg ringer ursachen halben erstochen sein. Welcher ainen Weltschen nur saur ansicht, der muͦß die katzen heben. Die höchste und letzste begird der armen, verradtnen und verkaufften stetten ist, das ain fromme aygnoschaft in irem wolstand und harbrachter freyhait endthaltenn werden möchte; dann söllchem nach bey inen noch ain hoffnung were, das mit der zeyt auß hilff gottes dannethar sye von schwerer knechtschafft und sorgklicher tyranney doch bey kin[dz]kinden erledigt werden möchtind. Zway stuk habend inen den todtstich geben: zwytracht under inn selbs, namlich under den stenden dess reychs, und schamloße verräterey geytiger und aygennutziger leuten hochs und niders stands, wie man entlich darfür halt und sich die kayserischen desse selbs merken laßend. Una mitto humanitati tuae libellum iactantię plenum de deditione Saxonis et Hessi deque suspitione de Hesso, quod secretis omnibus adapertis omnium ordinum foederis chris[tia]ni proditor fuerit. Mitto et Pasquillum ex Scripturis consutum, quae omnia papistis asscribunt, quum re ipsa nullae minus ipsis tribuant. Ironia mihi videtur pii hominis, fortasse Philippi, qui publicae errorum sentinae sic illudere voluit. Vale et diploma caesaris de Hesso in gratiam recepto rem[it]te. Sangalli, 10. augusti anno 1547. Ioachimus Vadianus.