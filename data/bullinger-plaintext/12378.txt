Etsi multa quotidie nova vobis adferri sciam, praesertim in comitiis, tamen non dubitavi mea quoque te lecturum, quae partim a senatoribus Ulmensibus, partim a Augustensibus huc perscribuntur. Quae quidem certa esse, minime est dubitandum, eaque schedulis inclusis invenies. Spero me ab humanitate tua, quid in comitiis actum vel agetur (de iis rebus, quae dicenda sunt), certiorem fieri. Plura non habeo, quod nunc scribam. Boni consule. Sabato post epiphaniae 46. Mathias Claudius tui deditus. Venerabili domino Heinricho Bullingero, Tyguri a contionibus, patrono suo unice colendo. Tyguri.