Gratiam et pacem a domino, charissime Heymryche. Hic, quem vides, Carolstadius est, homo sane talis, qualem se Luterus esse credit, cum tamen non sit alius, quam ipse Carolstadium esse prędicat. Eum deduci ad iter, quod Basileam pergit, facito. Strennue pauper est, quapropter, qui quid potestis, iuvate et opitulamini, non ut nostra hauriatis, sed ut de nostro quid ei refectionis obveniat. Vale et Gervasio salutem nostro nomine iubeto. Tiguri, 22. die junii diluculo 1530. Huldrych Zuinglius tuus. Carolstadius ad nos transmigrabit, donec ei divina bonitas prospiciat. Liberos abit adductum, quorum tres habet, et eos mares. Heimrycho Bullingero, Brangarti evangelistę, fratri suo charissimo.