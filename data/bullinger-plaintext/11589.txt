Salus. Cum iam in portu sit auriga, nuntiat se abiturum; ne ergo nihil a me habeas, paucis finem comitiorum tibi fratribusque significo, sed raptim. Librum a cęsare pro ineunda concordia oblatum nostri constanter in multis negaverunt recipere, in quibusdam plus declarationis exigunt. Principes scissi sunt, sed ita, ut quidam concordiae librum ad corvos usque condemnent. Urbium papisticarum pars maior recepit librum sperans vel hac saltem ratione viam aliquam evangelio paratam. Dat interim cesar inducias pacis ad ianuarium usque, et nostri auxilium contra Turcam praestant. Vale cum Pellicano, Leone, Theodoro et reliquis omnibus. Tuus Io. Zvick. Scribe ad me, obsecro, quot verbi dei ministros habeatis in urbe vestra, non agro etc.; causam alias [adda]m. Domino Hainricho Bullingero, Tigurinae ecclesię pastori, fratri suo.