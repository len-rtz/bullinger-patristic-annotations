Salus per Christum. Quę tu mihi nuper rescripsisti, amantissime Bullingere, curabo, ut sciat optimus vir Bucerus, ut intelligat, quam propenso animo sis cum tuis erga nostros. Absentiam vero vestram omnes boni consuluerunt, quanquam optassent praesens colloquium, maxime quod vestri causa non sine labore et sumptu huc advolaverint; sed non dubito causas fuisse non vulgares, quibus possitis vos excusare. Imo nihil opus est excusatione. Nemo hac occasione minus vos, charissimos in domino fratres, amat. Tantum hoc cura, observande Bullingere, ne vestros forte animos quidpiam a nostris alienet. Hoc agit satan. Et quid? Cum suspicetur sive olfaciat sarciri posse diutinam illam et mortiferam fere in causa sacramenti discordiam, idque sine offensa verbi dei, coneturque ille bis mille modis astutus parare novam, ut aequiore facto et reconciliato utcumque Luthero vos sentiamus fortassis male propitios. Es ist schon des tufels ding, wann man ym hertzen anfacht, ainanderen krum ansechen. Et iam inveniuntur, qui congregationi nostrae misere detrectant, quasi hoc unum per nos actum sit, ut ecclesiam novis et papisticis traditionibus oneremus, antichristi tyrannidem renovemus postliminio, et huius generis non paucis maculis nos aspergunt. Hinc primum nascuntur male suspitiones, deinde odia, et quod privatus quisque pro suis affectibus facit, hoc datur omnibus aut multis, postquam sic cęptum est animis offensis privatim scribi et rescribi. Tandem affectus nostros miscemus etiam publicis scriptionibus, ut nec doctissimę alioquin in sacram scripturam annotationes ab huiusmodi nęnis tutae sint. Hinc proditur animorum impotentia, datur occasio clavum retrudendi clavo. Ecclesia Christi unanimitate aedificanda privatis ac publicis dissidiis destruitur. Denique, quod est omnium miserrimum, posteris quoque nos ipsos prodimus, etiam exemplum contendendi relinquentes. Da ergo operam, sancte frater, ne qua radix amarulentiae erga Bucerum aut reliquos fratres suppullulet. Quid in congregatione apud nos actum sit, ex literis fratrum scitis, nempe aliud nihil, nisi ut conferrent, quantis distarent a Luthero. Quodquod Bucerus cum nostris, idem Philippus fęcit cum suis. Lutherus quoque pacatior factus nihil aliud exigit a nobis, quam ut confiteamur Christi corpus cum externis signis vere animae fideli exhiberi, declarans se plane nihil sentire de personali, reali aut naturali, sed tantum sacramentali corporis cum pane unione, idque dudum recepimus. Intellecta ergo sententia nostra abiit Bucerus a Catto vocatus, apud quem et Philippum invenit. Philippus moderationem et explicationem per Bucerum ad Monasterienses factam omnino recepit, quam, ni fallor, audivi tibi quoque probari. Iam aget apud Lutherum Philippus, ut et ille hanc recipiat. Caeterum praeter omnem spem res feliciter successit. In hoc enim fuit satan, ut principibus quibusdam, praecipue illustrissimo principi electori, nos suspectos redderet quasi sacramentarios hęreticos, quominus ille cum nostris urbibus concordiae rationem iniret, atque inde natum est minim illud et commendandum studium concordiae, Buc[eri] scilicet et Φιλ[ίππου]. Conati enim sunt has suspitiones et hanc mali fomitem ex mente principis evellere et hostium conatus avertere. Nunc accessit plusquam illustrissimi principis landgravii consilium et autoritas, siquidem visum est illi, ut Augustani soli exprimantur, quia nos dudum agniti simus concordes, dum ille, scilicet Saxo, nostram sententiam Augustę et nostri illius postea Schwinfurti confessionem receperint. Non putavit igitur nobilissimum ingenium istud - quod diu incolume servet dominus - concedendum, quasi aliquid inter nos non conveniret, sicuti revera per omnia convenit, nisi quod de modis loquendi nonnulli haerent. Verum cum Augustani peculiariter diffamati apud electorem fuerint, so muͤßend sy yez ain bsunders haben, diewyl sy vorhin hond wellen druber sin, das sy mit anderen stetten, ains geringeren ansechens dann sy, ir confession thon betten. Und also kan got mit den lüten umgon. Wann man nit thain will, das man thain solt und mocht, so muͦs mans hernach und etwan mit spott thain. Nihil ergo exigit a nobis princeps landgravius, Φί[λιππου] et Buce[rus], quam ut perseveremus in moderatione sua ad Monasterienses, modo liberum sit cuique in sua ecclesia explicare pro ędificatione. Neque ab Augustanis quicquam exigitur, quam ut veram veri Christi per ministerium exhibitionem fateantur. Et nunquam fuit maior spes purae concordiae. Ora dominum, mi frater, cum omnibus fratribus, ut dominus hanc rem promoveat suo spiritu, idque propter suum nomen. Fiat, fiat! Quę tibi scribo, etiam Pellicano, Leoni, Theodoro et reliquis optimis dominis et fratribus scripta velim. Verzichend mir aber, das ich so bös ding schrib; ad nullam rem minus habeo ingenii. Spero Bucerum iam rediisse domum; nam ex Franckfordia ad nos scripsit. De tragędia cum Bernatibus et Gebennensibus et cęsarianis, quam suspicaris, non satis intelligo. Explica mihi paucis, quas timeas proditiones. Si viri essent - praesertim cęlibes aut saltem absque liberis -, qui in caenobus possent praelegere, facite, ut sciam; sed oportet esse pios et eruditos, qui doctrina et vitae exemplo possent insitam religionem ex animis evellere. Apologiam Ambrosii mittit ad vos Mangoldus; ego iuditium expecto. Man sagt selzam ding hie vom Schönbruner zuͦ Zug. Fragend den Stainer, ob doch etwas dran sye, und grutzend mir den Stainer ernstlich, och die Stainerin, die mit uns badet, und ir volk alles. Ich bin noch schuldig, alle eerenbietung zuͦ zalen. Epistolam meam Arrianicam non remisisti hactenus. Vidi apud te excerpta quędam de hęreticis; vellem, ad me dares. Remittam proximo, quem nactus fuero, tabellione. Botz gute willen, des kaes het ich schier vergessen! Ich dancken uch so trülich um die salb zun pflastern. Es gibt nun guͦte zügle und braite, sind aber bas gschmackt, ee mans ufflegt. Ich solt den sack nit ler wider schicken, so hab ich yez nichts ghept, darum hond am dancken verguͦt, und grutzend mir üwer junge und alte maisterin, ouch üwere kind, und bewar, schütz und schirme uch gott mit sinen gnaden. Praestantissimo viro d. Hainricho Bullingero, Tigurinae ecclesiae praesidi, domino et fratri observando.