S. De literis, quas reddendas curasti, bene est, et gratiam habent quęstor et C[onradus] Z[viccius]. Vestratibus omnibus regiam istam compaternitatem (ut vocant) valde gratulor, ac dominum omnibus votis precor, ut, quicquid id est, felix sit et faustum. Chronica istic excusa ob iucundissimam illam rerum varietatem et incredibile[m] authoris diligentiam supra modum arrident. Quinquepagicis adeo placere potuiss[e] miramur nonnihil, ob quędam liberius scripta, praesertim in religionis negocio. Rogo, ut me certiorem facias, quanti istic emi possit. Des ehhandels halber beger ich von euch zuͦ vernemen, diewyl die personen im Turgöw sesshafft sind, davon ich euch geschriben habe, wie die guͦt tocht[er] vom gesellen, irem vetter, geschwengert seye, ob sich ewere herren zuͦ Zürich iren annemmen und uff fuͤrpitt, etc., mitt inen dispensieren und sy zuͦsamen lass[en] oder zuͦ kirchen gon gestatten wurden, und wann es ewere herren bewilligeten[d], ob sy darnach der anderen aidgnossen  halber im Turgöw belyben möchten. Dann, wa dem allso were, wurdend sy baide hininkeren und by eweren herr[en] um bewilligung anhalten, damitt sy nitt allso zuͦ schand kommen muͤsse, die guͦt tochter! Es sind zway erbare gschlecht und guͦt, lieb leut zuͦ baiden seyten. Bitt euch fleyssig, mag es yenen gesein, das ir michs berichtind. Metelli caussa talis est, ut ni dignas se pęnas det, nemo non intellecturus sit venalia esse omnia apud hosce iudices. Fecit impius ille maximos sumptus, ut quosdam corrumperet, et successisse sibi, quod conatus est, apud nonnullos haud obscure gloriatur. Sed dominus novit reddere superbis retributionem, etc. Uff mittwoch sind ettlich des raths von Lyndauw hie gewesen. Habend unsern herren anzögt, wie inen auch ain mandat zuͦkommen seye, etc., ain nachpurlichs mittlyden gebärdet, und das inen laid seye, das sy sölichs thain muͤssind und sich kainswegs wissind ausszeschlöffen. Allso dörffen wir den merckt und fuͦr gen Lyndauw auch nitt mehr brauchen! Und suͦcht man ye lenger ye mehr unß ze drengen und nötigen über unser billich und erbar erpieten, daruff man noch alltag bschaid wartet, und wir aber nichts dest weniger mittler zyt überylt werden. Man argwonet allerlay practica. Es ist gewiss, das der kaiser kurtzverruckter tag so gar kranck gewesen, das die ärtzt selbs nitt anderst geacht, dann das er tod seye, und ime die fäder uff den mund gelegt haben. Wir wolten gern wissen, was weyter erfaren were und wie es stönde der red halber, damitt der Gessner, kromer by euch, des Marcell Dietrich halber angereddt ist worden. Ich muͦsß predigen. Hapt für gut. Ich schick euch ain brieff von ainem vertrauwten in des alten churfursten von Sachsen cantzley, der mir ouch daby in ainem ingelegten zeddtel under anderm schrei[bt], das hertzog Moritz hinwegh seye auss Augspurg. Die ursach wisse man nitt aigentlich. Er höre aber, das die von Madenburg im in das land sollind fallen, etc. Schribt daby, diser hertzog Mauritz seye so [gan]tz verhasst by mengklichem, das er, wa er reyt oder gang, nitt [d]örffe die augen uffwerffen oder yemand ansechen, etc. Salutiert ewer gesind und all guͦt herren und freund. Bittend [gott] hertzlich unnd mitt ernst. Es sind vyl wunderbarlicher d[ing] und geschwynd practiken, aber der herr waists zum b[esten ze schicken]. Man hat des cardinals bischoff von Trient all stunde [erwartet]. Der soll den frid oder unfriden bringen zwyschen papst [und kayser]. Ach, bittend gott getrulich, das er seinen zorn lenger uffhalten [und] nitt gar ausschutten welle! Schickend mir die [brief wider]. Di[e] [m]einen emputtend euch [vy]ll l[iebs und g]uͦ[ts...]. [...]. D. Heinricho Bullingero, d. et amico suo venerando longeque omnium maximo.