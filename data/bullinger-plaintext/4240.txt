S. D. Hodie ad te, mi frater, scripsi; nunc iterum scribo, maxime propter hunc Maternum, qui has tibi offert, virum sanctissimum et doctissimum. Convictor hic aliquamdiu fuit d. Petri Martyris, nunc cogitat videre Italiam. Ego modis omnibus dissuavi; sed quoniam ita constituit et literas commendatitias postulavit, ego illum tibi commendo virum modis omnibus dignum, cui faveant et quem promoveant viri boni. Habes forte in Valle Tellina Italos, quibus ipsum commendes, qui ipsum scriptis et consilio iuvent. Obsecro, sic eum excipias et promoveas, ut sentiat nostram ipsi commendationem profuisse plurimum. Vale. Tiguri 22. martii 1560. Bullingerus tuus. Maternus Eccilius Silesius. Praestantissimo viro d. Ioanni Fabritio, Curiensis ecclesiae ministro fideli, compatri et fratri charissimo suo. Chur in PÃ¼ndten.