Gratiam et innocentiam a domino, charissime frater. Adde, quęso, christiane tuę prudentiae epicheremata, ut praesentium latoris conatus in salutem eant. Ceterum Gervasii tui memor mitte celerius ad nos quae furtim commentaris in epistolam Pauli ad Rhomanos. Furtim dico, quia alienorum relatione excepimus, non tua, que in te singularis est demissio. Vale, delitie meę; parentes tuos apud me magnos nomine meo saluta, interim uxorem tuam, ut soles, mea salute plurimum refice. Iterum vale atque iterum (charitas loquitur atque repetit), dimidium animi mei. Datum 5. die februarii anno sesquimillesimo tricesimo 3. Tuus tuus Gervasius, si quisquam tuus ex animo. Charissimo meo fratri Heynricho Bullingero.