Lieber Herr und bruͦder, vor 14 tagen ist hie durch, uß Italia hinab in den Niderland, durchgfaren ein wagen. Ist ein ballen druff brochen. Ist mercurius sublimatus hinuß gefallen viel. Alls ettliche burger zuͦgfaren und es uffgescharbet und wider in die ballen gelegt, und sich angeruͤrt, hatt es inen weethumb bracht. Zeletzt hatt m. Jacob Stampff die Sach besaͤhen und gesagt, das es gifft sye, etc. Des ist vil. Dorumb schribend hinab uff Augspurg, das man sich huͤt imm leger. Ich fürcht des Bapsts list unnd mord. Habs erst naͤcht vernommen.