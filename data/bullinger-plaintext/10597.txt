S. Nondum convenit inter nos, quem missuri simus Zovingam, veniemus autem certo, nisi aliud interim accidat, quod vobis proprio nuncio significemus. Quodsi Megander iter suscipere noluerit, suscipiam ego; nam egre uterque diutius abesse poterit. Hodie diacosii creantur, postera pasce novus consul et tribuni, tercia feria senatus. Precare dominum, ut ostendat, qui sibi ad hęc munia placeant. Deinde paucis abhinc diebus vidi literas tuas aliis inclusas a Lenczburg consuli nostro missas. Tute certe sunt, sed si in alterius consulis manus venissent etiam in reipublicae nostrę bonum, vereor, ne aliquando tu erga tuos accuseris, quasi omnia nostris significes. Poterit tamen in his cautius agere praefectus in Lenczburg. Huius te monere volui, dann ich bin einest ergrempt. Kumm ich gen Zofingen und wissen möcht, daß du gen Lenczburg kummen weltist, ich welti ouch dar kummen. Nuncius ille S. Gallum petet. Quod de bonis ecclesiasticis nuper apud nos scripseram, obsecro perpende apud te; nam videtur senatus noster toto cęlo errare, cum nullam horum habeat rationem, quatenus in ecclesię et communem reipublicae christianae usum vertantur. Vale rursum, charissime Heinrice. 25. martii anno 35. Tuum minimum nummisma. Heinrico Bullingero, ecclesię Tigurinę antistiti, fratri suo omnium charissimo.