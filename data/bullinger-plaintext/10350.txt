Es ist uff dem gehaltenen pundstag von der volstrekung eines anderen punds nützt gehandlet worden, dann der jung herzog zuͦ Wirtenberg sampt einem großen bystand etlicher küngenn, fürsten und deß adels hatt angfangen, begert Dübingen und Nipfen. Darwider stelt sich Ferdinandus, und des jungen fürsten anforderung zuͦ stellenn, schlecht imm der künig für ein herschafft Pludens by Feldkylch, daruff der herzog sich gewyderet. Harwiderumb schlecht imm Ferdinandus für ein herrschafft in Kemten in der Steurma[r]k, die wil der fürst von Wirtenberg ouch nitt, sonder er beharret mit sinem fürnemen sampt sinem bystand. Nun will der stand des punds, ob er sich glich wolti volstreken, sich des huß Wirtenbergs nütz beladen, und vermeynt Ferdinandus, mitt dem huß Wirttenberg darin zuͦ kommen. Hie zwüschenn aber falt (uß ordnung gotz frilich) der jung furst dorzwüschenn, der maß uff sinem fürnemmen beharrende, das man sich eigentlich eines zuͦkünftigen kriegs versicht, und ist also diße handlung ein ursach, das man sich versicht, der pundt werdi brechenn. Demnach so wellend die evangelischen stett in keinen pundt meer, man welle dann der religion unangefochten lassen und inen ire zins und gülten wie bishar lassen volgen onangesähen, das sy darumb nitt mess haltind etc. Das will der beschoren huff nitt nachlassen. Und das ist nun die ander ursach der zerstörung des punds, deß sich doch vil guͦthertziger fröwen und vil gottloßer trurend. Dann es lutend die fromen stett uff einen nüwen pundt, der vilicht den genanten geyschlichen nitt groß fürdernuß sin wirt. Darby sind die pündt rächt nach zuͦ Augspurg by einanderen, warten der post, so man zum keiser geschikt hatt von des spans wägen Ferdinandi und des jungen fürsten von Wirtenberg. So vyl der gewüssen nüwen zytung. Uff purificationis versicht man sich eyner nüen beschribung der pündeschen stetten, wie wol den von Memmingen noch nütz ist geschribenn. Was witer gehandlet würt deren dingen halb, wyl ich mit höchstem vermugen üwer lieb zuͦ schribenn. Ex Galliis nihil certi habeo, nisi quod nuper scripsit uno verbo Bucerus: «In Galliis hodie saevit satan». Senatus noster cogitato, quantum malum discordia, quantum bonum concordia, pio conatu in hoc est, ut in urbe et in agro concordiam pro viribus conciliet pulchro consilio, id quod audies ab eis, quos misisti nuper et videbis propediem. De Argentinensibus nondum audio, quomodo se habeant circa reconciliationem ecclesiae suae. Illud compertum, catabaptistas licentiam pessime vivendi papistis facere. Vale cum tuis omnibus. Utingerum salutabis, Pellicanum, Theodorum, omnes. Basileae, 23. ianuarii anno 1534. Os. Myconius tuus. Domino Heinricho Bullingero, antistiti Tigurino, amico et fratri charissimo suo.