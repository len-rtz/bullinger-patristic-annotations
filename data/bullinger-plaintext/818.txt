Honorande frater, volui te convenire heri; at domi non eras. Deus dedit mihi socium itineris, qui nunc hora 14 urget; itaque ne solus cogar ambulare, devoro nunc hanc molestiam. Persolvi Basileae, quicquid erat aeris alieni conflatum. Dedi Sebastiano 20, aliis non pauca; solus Froscoverus reliquus est, cui non solvi. Verum tu affirmato tum illi, tum Michaeli, (quod te rogo) me brevi liberaliter persoluturum. Vale et deum pro me, qui certe caput obiicio non levibus periculis pro gloria ipsius. Vergerius. H[enrico] Bull[ingero].