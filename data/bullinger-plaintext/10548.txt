S. Obsecro, ut in hoc concordiae negotium, non dico cum Luthero, quod longius fortasse abest adhuc, sed nostrum vere aliquanto incumbas. Quid enim audio! Bernates non satis convenire. Ah deum immortalem, quam prebemus adversariis nos! Scribis praeclare de morbis ecclesiae hodie, sed non aeque incumbimus ad tollendum morbos. Γνῶσιν ἔχομεν ἅπαντες, sed vide, quomodo foede interea secti! Nusquam convenimus, nemo se alter alteri vere summittit, ut vera animis conspiratio sit. Non tu Bernam ipse adis, non istic tantisper es, dum plane res conficiatur. Si vere amamus nos invicem et veritatem, aspirabit dominus nec adversabitur conatus nostros. Obsecro te, incumbe, ut pax, quę impetrari in omni ecclesia non potest, in nostra saltem constet, ne habeant adversarii perpetuo, quod merito reprehendant. Volo, si qua est mea apud authoritas, ut in hoc vere incumbas. Vale. Tub[ingae], 14. ianuarii. Grynaeus tuus. Domino Heinricho Bullingero, suo amico. Tiguri