Gratiam et pacem a domino per Iesum Christum. Accepi, venerande frater, gratissimo animo d[octoris] Vadiani Epistolam orthodoxam una cum quinque libris Vigilii martiris apprime eruditis, superque his meum rogas iuditium, quod hac vice multis negotiis ecclesię occupatus praestare nequeo. Interim nunctius abitum festinat. Sed ubi in posterum nactus fuero tabellionem, non gravabor charitati tue pro ingenii mei captu respondere. Modo ago tibi gratias, non quas debeo, sed quas possum, pro hoc dono michi certe gratissimo. Perlegi semel ad lucernam, denuo legam. Maxime enim delector praecipue Vadiani scriptis, ubi theologum agit; solide, aperte et dilucide scribit, summo studio Aphorismorum libros iam tercia vice legi, quoque magis tracto, eo semper scripta apertiora fiunt, ac nunquam citra foenus discedo. Que bona fide michi legenda olim miseras, eadem fide remisi per Zwiccium, communem amicum; dorumb dunckt mich, ich syge eben hurtig xin; du hast sonst nitt verguot an mir. De statu tuo tueque familię salubri admodum gaudeo. Factum comitis Ieorgii Wirtenbergensis aventer audio. Dominus dilatet magis magisque pomeria regni sui. Interim rumpantur ilia pape. Hui, abbas Campidonensis sęvit in confessores veritatis supra modum, plus quam quisquam alius ex imperii proceribus. Sympertus abitum parat alio, sed nescio quo; Rasdorferus non admodum candidus est. Postremo nosti, quo me donaris thesauro, dum Tiguri tecum essem, nempe annotationibus sanctissimi martiris et Tigurine ecclesię episcopi Huldrichi Zwinglii in 4 evangelia et in epistolam ad Romanos et in priorem epistolam ad Chorinthios usque ad medium fere quarti capitis eiusdem epistolę; necdum plus annotationum typis erant excusae, und erwind mir im großen Alphabet das Q und alßo biß an das end, sampt dem eersten bogen mitt der prefation, wie ich acht. Quare si opus a typographo perfectum est, mitte reliquum, quod desidero, mi Bullingere. Inpense enim cupio illius sanctissimi viri scriptis bibliothecam meam ornari. Pro publica contione apud meos tracto epistolam ad Romanos; ad id non parum momenti adfert lectio Zwinglianarum cogitationum, quibus cum primis utor sedulo. Hoc est igitur, quod volo, mi charissime frater. Mann sagt von eynem tutschen büchlin vom uralten glouben; soltu geschryben haben, und soll zuͦ Baßel getruckt sein. Daß wolt ich ouch hertzlich gern sehen oder haben. Pettlens wirdt eyner nit arm, aber treffenlich unwerdt. Reliqua tu ipse pro tua prudentia intelliges. Benedicto meo, quod mittendum miseras, misi, quem etiam ut fratrem amo. Uxorem tuam multis michi nominibus charam saluta meo et uxoris meae nomine una cum parente et liberis tuis. Ego in diem spero uberiorem prolem. Saluta nomine meo d. Leonem, Pellicanum, Megandrum - amicum recenter natum - et Theodorum et reliquos fratres, et me tibi ut veteri amico commendatum habe. Der schwenckelgeyst Svencfeldii hatt zwey büchlin contra creaturam Christi geseewt; mir kan aber keins werden. Es wundert mich, ob du kayns habest. Er ist nitt meer zuͦ Ulm, sed clam meditatur (non dubito) non ingrata sathane. Der franckfurdesch anstand ist schier auß; dornach synd wir, der wir vor worind. Vale iterum. Memminge, 8. octobris anno 1539. Tuus Gervasius Scolasticus. Friderichus meus te una cum tota tua familia salutat etc. Ornatissimo viro Heyricho Bullingero, Tigurinę ecclesie episcopo, domino et fratri in Christo cum primis colendo.