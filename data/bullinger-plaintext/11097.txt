Gratiam a Domino. Placuit hoc nuncio Genevensis ecclesiae confessionem eucharistiae, vocis item Adonai explicationem perspicuam, visitatoribus Capitoni et Bucero iam pridem Bernae oblatam transmittere, quo quid boni viri illi et doctissimi hisce in rebus sentiant appareat. Spero me vigesima huius mensis prima sub noctem vobiscum Tiguri futurum. Dominus vobiscum. Bernae, 13. Octobris anno XXXVII. Megander totus vester. Dominis et fratribus in Domino observandissimis Bullingero et Leoni Tiguri a concionibus. Zurich.