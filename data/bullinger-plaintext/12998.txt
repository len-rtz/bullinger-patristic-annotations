Salvus in domino. Ich hab das gelt umb die wollen entpfangen, wie ir geschriben handt, und myn hußfrow sagt uch grossen danck umb die eherenschencky, deren zuͦ vil ist! Aber sy wills in nachgender zytt verschulden umb uwer liebe hußfrowen inn ein anderen weg und das ouch bald, etc. Novi nihil habemus. Rumusculi passim volitant, sed incerti sunt. Quidam sacrificulus (hoc certum est) hiis diebus in Sungavio obiit miserrime. Fuit  olim monachus prędicatorii ordinis Basileę, qui vestem monachalem abiecerat et tonsoriam artem didicerat, ut propriam apud nos haberet tonstrinam ad annos aliquot, lectiones medicas etiam visitaret. Sed satana illum decipiente papismo iterum adhęsit et relicta uxore pastoris officium subiit. Uxor noluit nebulonem sequi. Vixit 11 annis in papismo, in scortatione, ebrietate. Nihil scelerum illum puduit. Verum incidit in morbum gravissimum ac diu decubuit. Famula illum dereliquit. Onus fuit rusticus, sicque miser relictus ab omnibus solus domi mortuus est, quem rusticę mulieres in pavimentum domi posuerunt, crastinum diem expectantes sepulturę. Sub noctem autem sues in domum venerunt ac caput illius ac manus devoraverunt - crudele spectaculum! Sic deus ultus est illius perfidiam etiam post mortem. Bavarus equites et pedites in Italiam mittit Neapolitanis aut Bononiensibus bellum illaturus nomine caesaris. Turcam floccifacit, utinam non suo maximo damno. Multi capitanei apud nos sunt, qui caesari nolunt servire. Hic inde vagantur. Nescio quid moliuntur. Christianissimum mandatum noster senatus divulgavit in omnibus tribubus contra ebrios et blasphemos. Utinam pergat in exequendo! Vale. Reliqua Myconius. Basileae, 1547, die 14. iulii. Dem wolgelerten herren meyster Heinrichen Bullinger, lutpriestern zuͦ Zurich, mynem lieben günstigen herren zuͦ handen. Zurich.