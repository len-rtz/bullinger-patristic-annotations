S. D. Scio te, vir clariss. mihique multis nominibus colende, concertationibus in ecclesia Christi minime delectari. Nihilominus exemplum nostrae confessionis et apologiae scriptae contra condemnationem et calumnias D. Mar. Lutheri tuae humanitati mitto. Tam atrociter ille contra uiuos et mortuos debachatur scripto publico, nt non potuerimus 5 id dissimulare. Respondimus autem illi modeste, opinor, optimorumque uirorum, imprimis autem ecclesiarum, quarum ministri sumus, pariter et nostram innocentiam pro uirili nostra defendimus. Ea si legeris legereque per negotia licuerit, rem feceris longe gratissimam. Benigne queso haec a me tui studiosissimo fauentissimoque accipe. Perge studiis et pietati fauere. Vale. Tiguri 14 Martij, 1545. Salutant te D. Pellicanus, D. Bibliander ac caeteri. Tuus ex animo Heinrychus Bullingerus.