S. P. Historiam seu verius tragicam rerum inferioris nostrae patriae narrationem pluribus persequerer, vir clarissime, nisi hunc manum habeam, qui eam ita exacte tenet, ut nulla scriptione nostra sit opus. Commendo autem illum eo nomine, quo debent pii et christiani commendari. Utinam illi apud vos, si ita ferant ipsius rationes, locus habitandi esse possit. Scripsi haec ex itinere, cum eum deducendi ad primam urbeculam occasio oblata est. Plura nunc scribere non possum; urget enim qualecunque hoc a me scriptum. Velim etiam et me et ipsum d. Galtero commendatum reddas. D. Beza ad te scribit de rebus nostris. Bene vale, vir praestantissime. Ex itinere raptim 22. maii 1567. Tui observantissimus Crispinus.