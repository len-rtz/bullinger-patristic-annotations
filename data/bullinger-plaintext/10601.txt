Sal[utem]. Has literas dudum [accep]i a Gervasio, sed penur[ia] tabellariorum non potui citius mittere. Proinde non ignoras fortassis, quid aediderit Galliarum rex ad principes et urbes imperii, ex cuius rescripto paucula, quę sequuntur, adnotare volui, ne nihil scriberem: "Magnopere vos etiam atque etiam rogo, ut vestros quisque concionatores moneatis, ut, quam de mitigandis iis, quę circa religionem inoleverunt controversiis, cogitationem et curam susceperunt, eandem ne abiiciant. Tum, ut me certiorem faciatis super indicendi concilii ratione, quid perfici a me, quid apud hunc pontificem curare maxime cupiatis" etc. Si non vidisti rescriptum, mittam ad te. Vale, raptim, observande Bullingere, cum charissimo Pellicano, Theodoro, Leone et reliquis. De Bernatibus dicuntur nobis non admodum plausibilia. Vale. 28. martii. Tuus Io. Zvick. Domino Hainricho Bullingero, Tigurinae ecclesiae in rebus sacris praefecto, observandissimo domino et fratri.