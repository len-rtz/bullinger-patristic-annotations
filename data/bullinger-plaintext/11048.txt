Mein früntlich gruß unnd alles guͦtz zuvorann. Lieber herr, ich hab verstanndenn, wie das ir minen sünenn sovil guͦtz beweysenn unnd thuonn unnd besonnder jetz meinem sun Hectornn in seinenn nötenn unnd anligenn. Daruff so dannckenn ich eüch zum aller höchstenn alles guͦttenn, so ir inenn je bewysenn habenn, unnd byt eüch allso früntlich, ir wellenn inen allso für unnd für hilfflich unnd rätlich sein unnd besonnder meinem sun Hectornn jetz in seinen nöten unnd anligenn. Das wil ich umb eüch allezeyt sampt minen sünen zu verdiennenn mit unnsernn leyb unnd guͦttenernn willig erfundenn werdenn. Datum Costanntz, uff den vierzehennden tag juny anno etc. im 37sten. E[wer] w[ysheit] allezeyt Jörg Göldin, burger zuͦ Costanntz. Dem wolgelertenn Maister Heinrichenn Bullinger, predicantenn zuͦ Zürich, meinem liebenn und guͦtten frundt, zuͦ hanndenn.