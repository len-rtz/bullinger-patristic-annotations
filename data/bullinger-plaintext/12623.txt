S. per dominum Iesum Christum. Amen. Literae tuae 4. septembris datę eiusdem mensis 9. die mihi redditae sunt, hodie videlicet horam circa secundam pomeridianam una cum libris et 2 coronatis. Ago tibi gratias, qui meas ita res curaveris, tum, quod exemplar miseris commentariorum in Lucam. Obtulimus Welsero librum, quem magna gratulatione accepit. Scripturus tibi, ubi nuncius hic fuerit reversus. Ipsi duos dedit fl. Praefationem, ut petis, his diebus vulgari reddam lingua. Rogavit etiam Welserus, ut hoc facerem. Et meo quidem iudicio recte fecisti, quod illi dedicaris, cui iam dudum promissum erat hoc. Bene vult nobis. Desyderant in ipso multi multa, in quibus tamen ego plus quam in ipso desyderem. Scribam aliquando tibi mirabilia. Ego profecto his simultatibus tantumnon enecor, quibus inter se laborant, quibus ego ex utraque parte fido et bene volo. Utinam scires solide statum rerum omnium! Ego tacendo, intercedendo, precando vivo cum illis ita, ut neutram partem offendam, utramque tamen conciliare satagam. Caeterum, quia non vacat nunc plura scribere, pauca ad tua rescribam. Calendis septembris redditae sunt mihi ab ammano Voglero tuae literae 24. augusti datae, ad quas superioribus statim respondi diebus per tabellarium Augustanum, quas te puto iam accepisse. Expectamus vestrum ad nostram petitionem responsum. Praevenimus id, quod tu suades in proximis literis, ut scilicet scribatur senatui messem esse copiosam, operarios vero paucos, etc. Deputati eramus d. Musculus, Heldius et ego, ut proficisceremur ad instaurandas ecclesias in agro Augustano, a conventu fratrum. Illis tamen duobus hodie dimissis non placuit dominis, ut ego abirem. Qua in re ut prudenter ita rem mihi fecerunt gratissimam. De Zollero scripsi, quaecunque novi, copiose proximis literis. Vivit, valet, suis et nostris omnibus gratissimus et charissimus est. Quomodo post finitum bellum victurus sit, nondum scire possum. Archigrammateus filiam habet, quae ipsum amat, sed non possum illi consulere, ut eam ducat propter causas non exiguas. Nolim tamen haec vulgari. Tibi serves. Hortabor eum, ut scribat his, sicut iussisti, quamvis certo sciam non tantum ocii ipsi dari, ut possit scribere. Quottidie movetur exercitus. Zuͦ Ingolstatt ist man abzogen. Uff hütt litt der groß huff zuͦ Werd. Ist wider obsich gruckt, dann sich der keiser vergraben, das man weder mitt gschütz noch sunst imm zuͦ hatt mögen. Was man imm sinn hab, weiß ich nitt. Es ist ein verborgner anschlag verhanden. Nechst montag sind zwei fennli Eidtgnoßen, Appentzeller houptlüt, har kon, das gschütz heim bleitet, was von großen stucken was; darnach uff die Kluß zuͦgschickt. Hinacht liggend die anderen 6 fenli Eidgnoßen hie zuͦ Augspurg. Hab vil gest. Scribo ex mediis turbis. Die muͤßend auch der Klus zuͦ, dann die Tiroler habend das schloß an der Klus, darinn die unseren ein zuͦsatz ghept, zerschoßen; aber den durchzug der Klus hatt man noch inn. Es hept sich daselbst ein junger krieg. Die Pündter köntent jetz wol das best thuͦn. Der von Büren zücht heruff. Was drus werden well, nimpt jederman wunder. Gott wende es zum besten! Ich achts sin wenig. Quod ad meam personam, scio enim, quod diligentibus deum omnia cooperantur in bonum. 4. septembris advenit M. Hedinger, tuus consobrinus, una cum fratre M. Georgii Binderi. Laboravimus valde, archigrammateus, N. Maior, Welserus et ego, ut sint recepti in urbe nostra. Stipendii quantitatem adhuc nescio. Advolant innumeri quotidie, quos omnes, quantum in me est, promoveo. Sed quia tantę sunt nobis copiae et sumptus fiant immodici, non facile ulli recipiuntur amplius. Consulis Lavateri filium nec vidi nec de eo audivi quicquam, nisi quod referebat mihi Voglerus eum abiisse. Ex studiosis quoque, quos commemoras, nullum vidi, ne Frid[olinum] Hospinianum. Norimbergenses haltend sich jetz wol. Misere nostris nummos. Caesaris legationem ex urbe pepulerunt; quae egit apud ipsos, ut transitum praeberent exercitui Belgico. Venit his diebus ad nos Thomas Naogeorgus, parochus in Cala Saxoniae, vir doctus et modestus, aliquoties a senatu nostro vocatus, quem puto brevi nobis futurum symmistam. Is de nostra optime sentit religione. Legit tuum de sacramentis libellum scriptum, qui illi perplacet. Gott sye glopt, quod numerus noster indies augetur. Is aperte dicit Lutherum carnalem statuisse praesentiam, quomodocunque tandem hac in re eum defendant et excusent Felinus et Musculus, diversa animantium et sibi inimicissima genera. Cupis habere literas, quas vocant den echtbrieff, sed non vulgatae sunt. Man halts als heimlich, als man iemer mag. Mir hatt er noch nitt werden mögen zläsen. Mitto cautionem principum de venenis a Romano dracone emissis, ne unquam cesset suum facere officium. Vides, in quantis simus periculis. Iam in urbe nostra aliquot perierunt milites ex potis aquis. Sed ambulabimus libere super aspides et basiliscos, quia angelis suis de nobis mandavit, etc., quia dominus asylum, arx, rupes et turris fortitudinis nostrae. Nostri, sive prudenter sive imprudenter, tarde certe rem gerunt. Utinam cunctando nobis restituant rem! Elector Saxonicus nostris est suspectus. Vellent omnes ipsum domi mansisse. Er will nicht beißen. Fürcht sins venters. Alii alia dicunt. 5. septembris, sagt man, habend si gscharmützt. Venerunt hodie transfugae ex Neoburgo. Sagend, die Welschen habind die vorstatt plünderet, sed a praesidio ibi relicto repressi aufugerunt. In summa: Dubia est fortuna belli. Dominus tandem dicet: „Adsum ego, salus vestra!“ Quod ut faciat, indesinentibus ipsum fatigamus precibus; id quod et vos pro nobis facere non dubitamus. Vale et, quod minus diligenter scripsi, ignosce. Vix enim tempus mihi datum. Scribo iam instante 11. hora noctu, postquam hospites meos cubitum ablegavi, et crastina summo mane loco Heldii, qui hodie cum Musculo discessit, mihi concionandum. Brevi plura dabo. Vale iterum. Saluta familiam, fratres, consules aliosque amicos bonos, inprimis socerum meum. 9. septembris 1546. Tuus ex animo Ioan. Hallerus.