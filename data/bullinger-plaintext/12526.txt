Mi Hallere, duo a te postulo. Primum, ut talis esse pergas, qualis per gratiam dei fuisti hucusque, et ut in periculis te ipsum superes et vincas. Sis fortis in domino. Consolare tuos. Urge ad preces. Urge, ne fidant carni, sed deo spiritui. Praepara, ut malint mori quam turpes recipere conditiones, non pacis, sed proditionis. Mellitas scribit caesar, sed scorpius est. Instituimus pro vobis preces publicas in urbe et agro. Magistratus noster diligenter causam nostram agit apud alios Helvetios, ac optime spero. Vos tamen fiduciam vestram non ponetis in Helvetios. Sive enim veniant, sive non, deus sit vester timor et salus vestra. O die biderben lüt! Bitten gott gar trülich! Sehend auf gott! Ich hör bey der warheit nüt dann guts ewerthalb. Primo, scribatis frequenter, ut sciamus, quomodo res habeat. Scio periculosum in his turbis scribere, sed urbs habet tabelliones satis certos. Secundo, ut scribens nostris civibus, Iacobo chirurgo inprimis, prudenter expendas, quod scribas. Si quid meticulosum, ne scribas, mihi crede. Quicquid ego potero, me totum offero. Vive! Vale! Dominus Iesus servet te. Trostlich und unverzagt. Gottes sterckhe sey unser trost!