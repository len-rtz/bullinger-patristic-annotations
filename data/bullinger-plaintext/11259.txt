Gratiani et pacem. Rogo te, plurimum observande mi Vadiane, ne ęgre feras, quod ad nuperas tuas literas nihil responderim. Adolescens enim ad vesperam, cum iam nox appeteret adeoque iam tenebrae lucem pellerent, tuas dedit; mane ante 7 abivit. Interea neque cum praeposito neque cum vidua quicquam colloqui datum est; itaque nihil ad tua respondere licuit. Nunc vero assensum viduae tibi nuntio. Numerabit illa ad diem Galli aureos decem; ita enim manu propria scheda ad me scripta praepositus Brenwald attestatur. Id te lateret, nolui, ne forte fraudi esset pupillo, quem tibi commendo. Vale. Senatus, opinor, diem comitiorum Badensium dixit; nam Röystium monui. Plura nunc non possum. Die präß presset mich. Gratias ago tibi pro egregio carmine. 21. Ianuarii 1539. H(einricus) Bullingerus tuus. Clarissimo viro D. Ioachimo Vadiano, domino suo colendissimo.