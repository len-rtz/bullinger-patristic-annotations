Gratiam, pa[cem et] constantiam per Christum. Obsecro te, mi Bullingere charissime, per Christum dominum, velis placido vultu suscipere et animo pio audire illum optimum et mihi amantissimum virum Michaelem, satis nunc superque satis ecclesię in rebus adflictum, perturbatum et distractum. Mira audies. Iuva et consule. Et hęc hactenus. Quo vero nunc in portu navigent res ecclesię in Trullikon, ignoro. Cupio certior fieri. Id quidem non abs re, quum quidem neminem habeo, qui meam curet illuc me vocato. Ecclesiam hanc deserere non possum neque debeo. Interim urget me offitii mei onus. Quod velim, intelligis. Interim bene vale in domino Iesu Christo, cui te commendo una tam ecclesia tua quam domo honestissima et fratribus charissimis. Raptim, Stammę, 9. novembris anno 34. Laurentius Agricola. Christiano viro et evangelico doctori H. Bullingero, fratri in domino observando.