Scripsi ad te pridie calendas februarii per adulescentem illum ex fratre nepotem tuum, mox postridie per Mangolti nostri puerum. Nec dubito, quin omnia acceperis. Nunc nihil plane est, quod scribam, nisi quod nostros perpetua ista reconciliationis nostrę dilatio vehementer excruciat, praesertim quum nonnulli horrenda subinde iactitent de impendenti urbis nostrę direptione. Es wyll die sauw gantz pfinnig sein, und besorgt man sich grausamer practic und fürnemmen. Der grauff vom Hailgenberg ist diß tag by dem abbt zů Creutzlingen gewesen, daruff der abbt gleich zum abbt zů Sanct Gallen geritten. Und ist des rösslins und renninds hin und wider gantz vyl. Man achtet, der kaiser werde sechen, wie er unser statt gar zů sinem willen hab. Dann allso werde er davor sein, das die aidgnossen nienenhein ziechind, wellind sy anderst nitt in fahr stehn, das er inen gleich einfall und schaden thuͤ. Er wirdt ye, wie vermůtlich, den krieg dinnen hinderen und anstellen, wie er ka[n], damitt er lenger hie ussen blyben und, das er in die hend gebracht, behalten möge. Man hofft ouch, die aidgnossen dahin zů vermögen, das sy uns ouch weder mitt korn noch anderm furschub thain können. Dann man werde sy auff den merckten dermassen halten, das sy nitt weyter dann für sich selbs kofind und unß nichts davon zůkommen lassind, etc. Beschicht nun das selb, so sind wir nach menschlicher rechnung gar im sack, und werdend ir gewisslich darnach auch drin muͤssen, etc. Versteht mich wol! Der kaiser gedenckt wol, sollte er unß zů gnad uffnemmen und darnach den pass und ofnung durch unß wider euch zůmůtten, das wirs wie billich nitt bewilligen könten. Wellt er uns dann darzů zwyngen, so wurden ir alls dann zů unß setzen muͤssen. Sonst, so er unß yetzund mitt gwalt erobere, so hab er sich noch nichts wider euch vernemmen lassen, und könne danecht darnach seines gefallens durch unser statt wider euch handlen, so er unser gar gwaltig sein wurdt. Sed dominus est, qui dissipat consilia principum, etc., cui nos cunctos concredentes tutissimi ac omnibus hostibus nostris superiores fuerimus. Ah, mi frater, ne unquam cesses interpellare pro nostra ecclesia cęlestem patrem per unicum filium suum Iesum Christum, ut dexter nobis semper ac propicius in tantis omnium rerum discriminibus adsit, ne nos det in opprobrium inimicis nostris propter nomen sanctum suum, quod super nos est invocatum. Libri istius, qui Onus ecclesię inscribitur, ne obliviscare, multum te obsecro. Salutant te nostri, praecipue germanus frater cum Zviccio. Salveat tua domus, praeterea omnes administri tui in domino, qui nos in servatore Christo diligunt. Bene vale, mi anima, meque (ut facis) constanter ama. 8. februarii 1548. Tuus A. B. Dem ehrwirdigen, hochgelerten herren Hainrich Bullinger zů Zuͤrich, meinem insonder vertrauwten, lieben freund.