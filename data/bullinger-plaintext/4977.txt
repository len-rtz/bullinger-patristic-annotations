Domine observande et colendissime. Credo te accepisse hesternas domini mei Coignetii. Nunc cum equitare cogeretur, iussit, ut has ad te scriberem et orationem a domino meo Besa habitam mitterem teque suo nomine salutarem. Vale atque iterum vale meque tui obsequentissimum habe. Apud Sanctum Germanum die 20a 7bris 1561. Tui obsequentissimus Ioannes Boutinus. [D]omino Henrico Bullingero, ecclesie Tigurinae pastori vigilantissimo, [domin]o meo imprimis colendissimo. Tigury.