S. Gebennensium res sic se habent, ut senatus noster totum se pro componendo duce et hace civitate interponat. Paucissimi sunt, qui bella volunt, sunt tamen etiam ex cordatioribus. Nescio, quis eos sic fascinet. In causa Salodurensium quid actum sit his comitiis, a te aliquando audiam. Nam ego de iis nihil scio. Quod ad Blaureri confessionem attinet, audio papistas mire per omnem Helvetiam triumphare et illius palinodiam hac confessione factam iactare. Deinde scripsit ad me Erasmus Schaffhusanus, quem ni fallar, et ipsum quoque offendi suspicari cogor, quod me admoneat, quatenus nos, qui in Helvetiis uno ore Christum docemus, in hac imminente veritatis ruina conveniremus supposituri humeros, ne veritas magis ac magis periclitetur. Respondi illi me periculum nullum adhuc videre, ubi pie et factum et confessionem Blaureri interpretemur. Remisi hominem ad ea, quae tu in 1. Cor. 11. divulgasti. Ad cętera forte aliis occupatus nihil respondisti. Ich welte gern dine annotationes in beed epistlen ad Corinthios zemmen binden; so acht du uff die nächsten ostermesß weltist lassen usßgon, bitten ich dich, wellist mich das lassen wissen. Du kumpst minen nitt ab diewil ich läb. Audio legatos tuos constanter suo officio functos. Vale, charissime Henrice, et me commendato utere pro voto. 14. septembris anno 34. Tuus B. H. Heinrico Bullingero, ecclesiastę Tigurino, fratri suo charissimo.