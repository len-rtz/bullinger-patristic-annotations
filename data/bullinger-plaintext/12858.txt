S. D. Malluissem equidem coram agere apud te quam literis rursus te molestare alioqui satis occupatum, sed mittendae fuerunt hae literae ad Bernardinum, quas, ut ipse mittas primo nuncio, magnopere oro. Ego proficiscar ad vos intra dies tres aut quatuor, ubi coram agemus de rebus omnibus copiosius. Interim si quae literae ad me venerint vel ex Basilea vel aliunde, eas apud te retinebis, donec ego veniam. Idem significabis Frisio. Saluta meis verbis omnes fratres, quos brevi deo volente videbo. Bene vale. Sangalli, 12. februarii 1547. Tuus Franciscus Dryander. Clarissimo viro domino Henrico Bullingero. Tiguri.