Nudiusquartus est, quod scripseram hasce literas signatas iussu heroinę matris, quae aiebat se habere nuntiam, quę petitura esset Tigurum. Sed mulier abiit me insalutato. Quid illa commissi habeat, ignoro. Hinc est, quod neglectas huic Egidio tradiderim perferandas. Nil intra hosce paucos dies audimus, nisi quod fama crebrescit d. a Heideck in levi conflictu occubuisse; sed vanum puto. Scis fama malum et mobilitate viget viresque acquirit eundo etc. Iterum vale. 27. iulii. T[uus] M[atthias] E[rbius].