Gratia et pax a deo per Iesum Christum etc. Nichil habeo, quod scribam, quoniam id, de quo percunctabaris aliquando, videlicet quid imprimeretur etc., tunc respondi, quod calcographus iussus esset subsistere. Sed interim nescio quo consilio fretus perrexit et catechismum excussit. At pars altera iussit quoque, ut libellus agendarum statim imprimeretur, qui veterem modum loquendi observat, quapropter nos una ex officina et calidum et frigidum evulgabimus. Sed id unice quaeso, ut possim abs te impetrare, quatinus tua scripta non differas ad eos, de quibus admonitus es, quoniam tu non credis, quantum ecclesie nostre utilitatis adferre possis. Vale, ex [Berna], 14. martii 1541. Res se optime haberet, modo vos vestram operam adiungeretis; non dubito brevi fore, ut a novatoribus illis liberaremur etc. Erasmus Ritter, ex animo tuus. An Meister Heinrich Bullinger, predicanten zuͦ Zürich, minem lieben herrnn und guͦten fründt.