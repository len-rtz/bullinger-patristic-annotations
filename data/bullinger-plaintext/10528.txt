Copia epistolae Bernensis: «Quae in confessione vestra nobis displicent [...] novam nobis tragoediam excitetis. Valete. Fratres et ministri ecclesiae Bernensis.» Iam expendite nobis, charissimi fratres Myconi ac Carolstadi, num syncere nostra intellexerint Quis ex omni illa confessione nostra vel suspicari poterat nos id vel per somnium somniasse, quod illi nos de distributione asserere fingunt, quasi corpus Christi naturaliter pani sit unitum eoque iam primum per symbola distribuatur. Proinde deciarate etiam vos illis synceritatem confessionis nostrae. Nam et nos amice illis hoc ipsum approbare scriptis nunc annitimur. Interim vobis sous haec scripta putabitis. Non potuimus haec vos celare, qui cordibus nostris penitius estis insculpti. Quod si quid temenus et non sine veritatis, simplicitatis veraeque concordiae [damno?] positum videritis, oramus iam secundo, ut libere moneatis. Valete et nostri memores estote in precibus. H. Bullingerus etc. Hasce litteras tu solus una cum Carolostadio lege.