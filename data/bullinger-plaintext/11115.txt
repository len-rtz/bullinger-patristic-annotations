De Sebastiano videbo. Nam mihi ipsi sic videtur esse inutile ad concordiam, si diutius istic sit. Qualis tu esse legatus Helvetiorum velles in hoc concordiÄ™ negotio, audivi. Sed, ut pace tua dicam, parum attineat hoc ad rem. Res est, uter recte causam sacramenti intelligat. In ea qui fungi recte sequestris officio vult, apud Lutherum concedet non prorsus nos rem intellexisse aut, si intellexerimus, non ita expressisse, ut sentiebamus. Vide, sic apud Lutherum est agendum necessario, et[?] qui se praebere volet medium in hac quidem causa, ut aliter non potest, apud nos sic dicet: Lutherus aliter nunc sentit, quam olim sensit aut certe quam scripsit olim. At neque hic ratio sequestrandi alia est. Sed de his alias. Te quaeso, ut in omni negotio Christi Christi sis, sic ut es, et te regno eius impertias totum. Hos viros valde cupio ut omni officio humanitatis excipias. Vale, mi frater dulcissime. Saluta mihi Theodorum et fratres diligenter. Vale. Gryneus tuus. Domino Heinricho Bullingero, fratri charissimo.