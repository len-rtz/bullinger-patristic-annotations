S. Grynęi literas misissem pridem, si occurrisset tabellio; nam ante dies octo venerunt ad nos. Quamobrem aequi consulito, quod eas tam longe post datum accipis; nemo minus est in culpa quam ego. De vestris, quos ad nos misistis studiorum gratia, nescio, quid scribendum. Postquam duo a me discesserunt, Chuͦnhartum non multo post amisimus, Christianum his diebus, nisi sit in patria, quod ex Rhellicano facile intelliges. Christophorus adhuc perdurat apud me, iuvenis, quantum novi, non malus. Hęc ideo, ne quid in nobis, quibus eos commendastis, desiderari possit. Vale semper in domino cum tuis et fratribus. Basileę, 7. ianuarii anno 1541. Os. Myconius tuus. Domino Heinricho Bullingero, in domino suo. Zü[ric]h.