S. Tuas literas accepi, doctissime vir, in quibus postrema clausula longe me iucundissime exhilaravit. Significabas enim Helvetiis nostris in iis tam lubricis rerum articulis longe optime convenire, etc., nihil enim est, quod spem reliquam nobis firmiorem efficere de servandis adeoque tuendis aris et focis, et plus solacii afferre possit, quam concordię fiducia, quae nisi nos arctissimo vinculo consociaverit, nullae erunt quantumvis celebres vires nostrae, quae sese tamen tertio iam a saeculo ab omni tyrannorum insultu vix credibili fortuna tutatę sunt. De reliquis, quae scripsisti, itidem me certiorem fecit senatus nostri legatus. De rebus exteris varia scribuntur ad nostros, quae, quanquam et ad te amicorum literis perscribi non dubito, tamen ex variis conscripta literarum exemplis tibi referre non gravabor. Costentz sol sich veraint und begeben haben, demm kayser den fuͦßfall ze thon, ob er schon sich dess glaytz, so an in begert worden, wägeren welte. Das sy sich so lauwlich gegen uns schikend, acht man, gescheche auß ettwas vorwüssen, das ain aydgnoschafft gewüsslich one kniegsvergwaltigung nit hinkhomen werde. So sye dann sich an die aydgnoßen hinlaßen und in ainichen verstand begeben söltind, so wurd in nit allain nichtz geholfen sein, sonder ouch sy grosserer gefar gwärtig sein muͤßtend, und weger seyge ainen ainigen tod leyden, dan mit zwifacher marter zu grond gon. Darum eß mir vast abscheuchlich ist, das sy inen bey der aydgnoschafft wolstand so klaine hoffnung machend, gleych als ob sy zum tayl nit zweyflind, dann das der aydgnoßen ding in die harr khainen bestand behalten werde. Zu Ulm redend die fürnemen kriegßleut offentlich, kay. mt. werde die ghorsame der Schweytzer mit mer schwayß und arbait erholen muͤssen, dann er mit ettlichen dess reychsstenden biß anhar erduldet hab. Man werde aber daran setzen und mit mererm ernst handlen, dann bißhar je gehandelt worden seyge, etc. Denen von Lindouw ist ouch vergangner wochen ernstlich potschafft auß Augspurg mit ettwas angehenktem befelch zukhomen. Was aber der selbig innhalte, ist noch nit offenbar worden. Bregendtz und Veldkirch sind von küng. mt. mit rüstung und provant sich zu versechen vermandt worden. Es söllend ouch ettliche fendli dahin gefuͤrt worden sin, und söllend dabey ettlich gwaltig daselbst harum zu houptleuten gemacht und an ire plätz verorndt sein. Wohin oder waß ursach, wil sich nit hören laßen. Kay. mt. ligt schwarlich an dem podengran. Hat sich ettlich tag nit sechen laßen. Der pondt zwüschet den stenden und dem kayser sol auff 2 jar lang bewilget sein. Ist kommerlich zugangen. Man hat aber sorgen muͤssen, wo man nit sich mit willen hette finden laßen, es were "sic volo, sic iubeo" darauß worden. Darzu ist eß nu me khommen. Der cardinal zu Trient ist zu Rom ankhomen und aber vomm papst, wie glaubwurdige sag vermag, mit schlechtem gefallen empfangen, allain das man aineß conciliums halber wol ains were, die warhait in den grond zu richten. Es hat aber der tod dess hertzog Buserons zu Placentz demm papst aynen hund in das hertz geworfen. Der will den kayser nur anbällen. Und sol daruff ston (wan got mit gnaden fürschub thut), das zwüschet kayser und papst todtlich und verderplich krieg sich erheben werdind. So sagt man, der papst solle nur nit gedenkhen, das imm Placentz ainicher zeyt in leben dess kaysers wider werde. Und so der papst sich in ettlichen vorhaben dess kaysers nit anzehenkhen oder parteysch ze machen gesindt sein wurde, imm verlurst aller landtschafften in Italien vor der thür sein. Maydenburg sol demm neuwen churfursten Mauritzio ettwas schadens zugefuͤgt haben, darum nun disser churfurst uff 29. november morgenn umb sex ur auf der post von Augspurg weggeritten. Ettlich wellend, der kayser hab in umb bestallung willen, ettlich taussend pferdt aufzebringen, weggesandt. Wellichs war sey, wirt die zeyt eroffnen. Daß chamergericht sol widerum aufgericht werden. Und acht man, dasselbig werd von kay. mt. befelch nemen, nach den decreten zu richten, besonders in religionsachen, die auf demm concilio beschließlich aufgenomen werdind. Wer sich dess selben gegen mönchen, nonnen, pfaffen sperren welte, der wurd die acht und aberacht auf demm nak haben. Dahin wirdt alle pratiken gespilt, damit der gottloß fasel dess antchrists bey seiner restitution gehandthabt werden möge. Und besorgt man sich, der kayser werde sich die protestation gemainen reychsstetten zu seiner zeyt gar nit ierren laßen. Sagt wol, er welle niemand von seiner religion mit demm schwert abweysen, es werdend aber die process dess chamergerichtz gar scharpf und wol hauwend schneyden haben. Gott welle darein sechen. Königin Maria ist zu iren bruͤdern gen Augspurg khomen und mit ir zwo wittfrouwen, namlich ain hertzogin von Luttringen und die princessin von Uranien. Denen halt den k[ünig] Ferdinand vilfaltig pankheten. Der cardinal zu Augspurg ist ir endtgegen geritten und in seiner heuser ainem (hayßt Ruͤßmershausen) mit ainer kostlichen malzeyt vereerdt in beysin viler edlen von gaistlichen und weltlichen. In summa: So geedt niemandtz mer auf den fuͤssen, sonder allain da fornen auf den zechen. Man wil hoffen, der alt churfurst zu Saxen sölle noch diss reychstags ledig werden, aber dess landtgrafen halber zu Hessen wil sich niemand versechen, das er noch ledig werde, wiewol man vermaindt, imm syge nit vast wee, und stekind seltzam anschleg in dissen dingen, mit wonderbarlichen spiegelfarben gedekt. Demm hertzog Mauritzen sagend wenig leut vil gutz nach, wie ettlichen capaunen mer. Die Schotten söllend sich gwüsslich begeben haben, ir küngreych, sampt der verlaßnen jungen konigin, dem künig Eduardo zu übergeben, und auß bayden küngkreychen aineß zu machen, das weder Engellandt noch Schottland, sonder mit denn alten namen Brittanien genendt werden sölle. Doch vermaynend sy, die jungen fürstin sampt demm land nit von handen zu laßen, biß sy bayde zu manbaren jaren khomind, daß aber die Engellender nit annemen wellend, sonder vermainend alle sachen one verzug zu vollenden sein. Vale. Sangalli, 7. die decembris anno domini 1547. Ioachimus Vadianus. Unice te rogo, literas hasce tuis inclusas curare Basileam velis ad d. Franciscum Dryandrum, qui paucos ante dies Constantię fuit apud Blaureros. Qua caussa ad nos non reverterit nec ad vos profectus sit, plane ignoro. Suspicor tamen, negocia ipsum repente oborta alio ut iret, non sine caussa impulisse. Addidit ei comitem equestrem d. Hieronymus Sailerus, ne iret solus. Scripsit alioqui ad me e Meminga peramice et, suo te ut nomine salutarem, iussit. Dignus est homuncio, qui a piis omnibus ametur. Vale iterum. Ab demm chorgericht Zürich ist mir gar khain brief zukhomen, sunst welt ich in gewüsslich verschafft haben. Wolt ich ewer wuͤrde nit verhalten. Laßt mich wissen, ob ir auf das concilium zu reyten verfasst, und mich zu ainem gesellen annemen wellind. Ich acht, wir werdind noch fruͤ gnug khomen. Die sachen dörftend zu ainem verzug geradten, dann im in seiner gethanen invitation gewüsslich nit ernst ist. Er hette sunst die glaydtzbrief mitgesandt. Ee wir aber khomind, wellend wir imm den staub von den oren blasen, damit er aygentlich vernemen mög, was ursachen, christenlich und rechtgeordnte concilia ze halten, von hohen und großen nöten sein werde, dero er aber khaine noch nien angeruͤrt und ja anzeruͤren nit gesinet ist. Gott well uns zur liebe der warhait bestäten. Amen.