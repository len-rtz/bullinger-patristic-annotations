S. Vide, nondum respondeo promissis; facit, quod puto minime esse necessaria. Spero te valere cum fratribus. Hic est convictor meus, homo vehementer studiosus nominis tui. Studebat nuper, cum hic adesses, tecum colloqui, sed negotia repugnabant. Dabis te ei nunc vel semihorulam. Vale in domino Christo, qui te in voluntate sua gubernet. Amen. Saluta fratres omnes, saluta uxorem Simon Gryneus tuus. Domino Heinrycho Bullingero, suo patrono ac fratri charissimo.