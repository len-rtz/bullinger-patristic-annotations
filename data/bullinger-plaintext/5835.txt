[...] qui potuisset adhuc commode illam curare gubernareque ecclesiam. Unser bott m. Dumysen ist vergangen mentags gen Bern verritten; dahin kummend andere Ort der eydgnossen ouch, Bern zuͦ bitten, ob der Safoyer des rächten mitt Genff an sy begärte, das sy das nitt abschlahind. Der herr von Crütz, legatus regis zuͦ Solenthurn, hat dem wirt zum Storchen ein zädel gesandt, darinn geschriben welsch: der könig sye ob 40000 starck for Havel de Gras gelägen, den Engellendern angebotten 4 thonen golts, das sy rumind, das sy nitt gewöllen; dorum die Franzosen allen ernst angewent mitt schiessen und inen die 2 besten thürn nidergelegt und sich zum hauptsturm begirlich gerüst. Da habind sy der sach nitt vertruwt und sich uffgäben, da man inen das läben geschänckt und sy faren lassen, und habe der könig den porth wider inn. Der Engellenderen syen vil 1000 ußgevallen, und ob 2400 redlicher lüten umbkummen und erstochen. 13. augusti 1563.