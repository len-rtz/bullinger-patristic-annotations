Gratiam et tranquillam conscientiam etc. A synodo ut cum molesta podagra in ędes refocillaturus sitim cum fratribus Mathię Vituduri, humanissime vir, redii, idem scripturam tradidit mihi legem tuam continentem valetudinario me cuidam ad numerum orationem dominicam pro pristina recuperanda sanitate iniunxisse etc. Oro, ne me tantillum et infidelem, artis et medices virtutisque naturalium facere velis ignarum. Si gratia et fides deessent, longa tamen dies, quae etiam homini leones parere facit, et docti ethnici, in quorum contumeliam, si fidei et Christo, cuius uterque sumus, parcere non velim, superstitionem hanc iniunxisse prohibuissent ipsaque meamet utcunque tenuis Minerva. Delatus ergo apud te. Mendacem habe delatorem, mi doctissime pręceptor. Ex Rickenbach, Martini etc. 39. Huldrichus Werdmüller, servulus. Et docto atque pio magistro Heinricho Bullinger, pręceptori suo in domino charissimo.