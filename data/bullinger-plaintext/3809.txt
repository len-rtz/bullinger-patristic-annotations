S. Tuis literis respondi. Te solum oratum velim, ut, si possis ad Vergerium mittere literas, quas ad eum scribo, mittas; nam ubi nunc sit, nescio. Vellem comitiis Augustanis adesse posset; ad ea mittit rex archiepiscopum Viennensem, qui summam pietatem cum eruditione coniunctam habet et diu legatione functus est apud imperatorem Carolum. Si ad LÄ™lium scripseris aut amicum aliquem, qui brevi ex Polonia rediturus sit, orabis, ut gradarium aliquem equum pro uxore adducat. Persolvam, quod dixerit. Bene vale. Salutato amicos. Tuus. Domino Henrico Bullingero, Tigurinae ecclesiae pastori vigilantissimo.