S. Hic frater, sicubi posset idoneum locum obtinere, bonum testimonium hinc a nobis ad vos adferet et pietatis et industrię, non a me tantum, sed ab omnibus hic fratribus. Hoc ideo ad te scribo, ne hac parte quidquam obstet vobis, si quid sit, ubi possit commode recipi. Causas, cur mutare locum hunc cogitet, ipse tibi poterit narrare, et nos etiam non gravaremur scribere. De iis, quae sunt allata iam ex comitiis, scriberem, si hunc scirem recta ad vos ire. Nos valemus hic. Vos omnes in domino Christo recte valere cupio. Vale, mihi colendissime et charissime frater. Fratres omnes in domino mihi saluta. 7. iunii 41. Tuus Grynęus. Domino Henricho Bullingero suo, amico et fratri charissimo. Tyguri.