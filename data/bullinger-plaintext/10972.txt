Salus. Sacculum tuum remitto. Epistolam meam remitto Bullingero; libellos Lutheri et ipsos mitto. Et nuntio vobis me cum fratre germano abire Argentoratum explicandi et forte finiendi negotii causa, quantum scilicet ad nostram ecclesiam adtinet. Abimus missi ab ecclesia cum plena instructione mittenda Luthero. Dominus adsit nobis. Vos memores estote nostri ad dominum, ut ex illius spiritu cuncta gerantur. Plura non possum, ita me distrahit profectio. Valete. 30. decembris 1536. Tuus Io. Zvick. Domino Chunrado Pellicano, hebraicarum literarum professori, praeceptori et fratri suo charisimo. ZÃ¼rch.