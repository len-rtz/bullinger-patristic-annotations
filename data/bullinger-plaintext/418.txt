S. in domino. Mirum, quod ad ternas aut quinas, si bene memini, nihil rescribas nec orationem contra Interim mittas. Episcopus noster die 21. ianuarii misit legationem honestam ad nos, quę senatum voluit persu[a]dere, quod Interim reciperet. Er hat gesendet den hoffmeyster, Sigelman genant, ein edelman, den cantzler, den official; dise haben sich entschuldiget, das sy muͤssen ein sölichen furtrag thuͦn, den sy wussen, nit angenem sin; ouch haben sy den bischoff entschulget, wie er getrungen werde durch keserliche m[ajestat], dises zuͦ exequieren. Auditi sunt astuti homines ac dimissi sine responso; Milhusum petierunt, in quo etiam nihil effecerunt. Veniet legatus episcopi Constantiensis in civitatem Pernam suum officium acturus de restituendis omnibus, quę olim habuere. Audimus et Tiguri fuisse legatum aut illuc venturum. Hic apparet, quid Septempagici instituant. Legatio ducis Sabaudię cras erit apud senatum; non dubium, quin repetituri sint agrum amissum et Genevates contumeliosis verbis adficient aut conantur nostros irritare contra Bernates. Sulcerus partem electus in pastorem templi Petrini, partim se cupit insinuare; cogitur servire, quod libenter faciet, ad anni spacium gratis; pro Lupo concionabitur diebus dominicis. Quum autem annus elapsus fuerit, tum eligetur ab omnibus, si eis placuerit. Nonne hoc est beneficia ecclesias vendere, paleas dare aliis et servare triticum? Vale et rescribe. 26. ianuarii 1549. Salutabis Theodorum, Pellicanum, Rodolphum cum Musculo nostro, cui mitto has literas ab Argentina ad me missas. T[uus] Gastius ex animo. Dem erwurdigen und wolgelerten herren Meyster Heinrychen Bullinger, pfarrherren zuͦ Zurich, mynem lieben günstigen herren. Zurich.