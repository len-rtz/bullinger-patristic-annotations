Griessembergi iam d[ies] aliquot apud moribundum sororium hęreo, mi venerande et charissime Bullingere, quo missę mihi sunt epistolę tuę om-nes, ad quas tamen nihil prorsus respondere licet, tantisper dum sororius carnis vinculis laxatus ad cęlestes sedes migrarit; nam animam nunc toto fere biduo agit, firma in dominum fiducia pręditus. Eas literas, quę Peutingero inscriptę sunt, praeterea scriptum illud Germanicum in urbem remisi (quamquam sero, ut vereor, ut illinc Arbam et Augustam perferantur). Valde dolet scriptum illud perferri non potuisse Augustam per Ramum nec me potuisse illum Augustanis meis amicis commendare. Mitto literas Schönero missas. Hinc nihil possum ad te earum rerum, que ad belli successum attulent. Sed, frater, vale. Nihil prorsus possum. Avocor ad sororium, qui animam iamiam efflaturus videtur. 14. novembris. Tuus Ambr. Bl. Bullingero suo.