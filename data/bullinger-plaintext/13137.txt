S. Quandoquidem certo consilio adductus Ioachimus noster istic aliquamdiu apud Gessnerum vestrum medicę rei operam se daturum statuit (mi venerande et charissime frater), quem tibi, quia sic petiit (simul autem et dignus est), commendare volui. Quibus tentationibus dominus ipsum hactenus probaverit, nemo verius quam ipsemet tibi exposuerit. Exercetur etiamnum non levibus Satanę molestiis, sed multo tamen melius habet nunc, quam ante menses aliquot habuerit, ut spes sit propediem eum (si vestris quoque perpetuis praecationibus iuvetur) prorsus liberatum iri. Vixit apud nos ita, ut nihil plane sit, unde quisquam quicquam de illo conqueri merito possit. Agnoscit suum morbum et seriam resipiscentiam meditatur, ut vehementer ipsum in domino deamare cęperimus - id quod vos itidem facturos nihil dubito, ubi penitius ipsum introspexeritis. Mathematicus est insignis ac vix ulli secundus, quam etiam apud nos feliciter nec parvo fructu in tertium usque mensem professus est. Multum igitur te obsecro et obtestor, ut solita  vestra humanitate afflictum hunc, sed pium tamen hominem, officiose compręhendatis, nihil ambigentes, quin omnia Christo ipsi praestiteritis. Quęstor ille, quem nosti, tuas mihi literas reddidit, pro quibus tibi gratias ago. Quod inter vestros tam pulchre convenit, iucundissimus fuit nuncius, nam plane contraria rumor apud nos sparserat. Dominus et servator Christus, verę pacis author, huic subinde alia atque alia nova et efficacia fomenta propicius suppeditet, ut ne unquam dissolvamini. Ab uno vobis Tridentino concilio vel maxime metuendum existimo: Hinc enim fortassis nova sumetur opprimendi vos occasio, si a confęderatis vestris, qui puriori christianismo iniquiores sunt, deseramini. Nihil prorsus novi scribitur, quod scire te referat. Sed in horas expectamus, quid ex Augusta nobis afferatur. Fac, sciam proximo nuncio, an istic eos, qui tertio consanguinitatis gradu ęqualis lineę coniuncti sunt, matrimonio iungi permittatis. Es ist im Turgow ain jung par volck. Hettind ainander gern zur eh. Hat der knab die tochter geschwengeret, und sechind baid fruntschafften gern, das man sy ehlich zuͦsamen kommen liesse. So sind aber der jungen elteren geschwusterige kind und allso zuͦ den dritten kind. Und ist vor jaren im Turgöw verbotten, das man die im dritten grad nitt solle zuͦsamen geben. Sind die guͦten leut gar besteckt. Ist gar ain erbare fruntschafft. Waist nitt, wie man  im thain möcht, das sy zuͦsamen gelassen wurden. Wolltend hinein zuͦ euch sein und sechen, ob irs zuͦsamengebind. Hab ich gesagt, ich wells inen vorhin erfaren. Bitt euch gantz freuntlich, wellt ewern getruwen rath geben, wie man im thain möcht. Es ist danecht syd dem verbott nichts dest weniger ainmal oder zway beschechen im Turgöw, das sölich leut zuͦsamen sind gelassen, und schwigt man allso still. Aber die guͦten leut sorgend nun, es mocht inen nitt zuͦ guͦt gehalten werden. Sed iam abiturientem Ioachimum diutius remorari haudquaquam ausim. Tu vale cum tuis omnibus, quos meo nomine accuratissime salvere iubebis. Gott mitt euch ewigklich! Es steht im alten rechten ewigklich. In höchster yl. Was uff dem tag des Möttelis halber gehandelt worden, möcht ich wol wissen. Den 2. decembris 1547. Advenerunt nunc Uberlingenses aliquot senatores, quibus hauddum scio, quid apud nostros negotii sit. Nihil praeterea est, quod iis addam. Tu ęternum vale. 5. decembris 154[7]. D. Heinricho Bullingero, incomparabili suo amico. Tiguri.