Gratiam et pacem. Nihil habeo memorabile, vir clarissime, nisi quod alias intelliges ex literis nostri magistratus. Enarrant illi vestris omnia diligenter. Nolui tamen committere, ut certus tabellio vacuus ad te veniret. His saltem occasionem do scribendi. Scio enim, te multo plura habere - quae mihi communicare velis, oro. Praeterea scribit hodie d. Ambrosius Blaurerus: Die von Franckfurt habend dem keysser uffgefangen für 1000 man harnisch, ettlich tusend haggen und ettlich hundert tonen bulvers. 27. iulii ist ein fenli knaͤcht von Basel den Rhyn nider gefaren uff Straßburg. Sind umb Basel angenommen. Plura non habeo. Tuas accepi missas per Engelinum de Antronio et Dumysio. Utinam tu venias Tigurum ad comitia! Vale. Tiguri, 29. iulii anno 1546. Bullingerus. Clarissimo viro d. Ioachimo Vadiano, domino suo colendissimo. Sangallen.