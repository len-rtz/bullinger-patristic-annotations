S. Accepi ab Adamo omnia tua et, dum aliud ago, Marco ad legendum dedi. Is eo mane remisit, quo tabellio pararat abitum. Equidem ne literam quidem adhuc legi. Nihil putavi periculi esse, si tantisper adhuc retinerem, dum legere possem per ocium. De reliquis omnibus scripsi ad Gwalterum per eundem Adamum. In templum nunc eundum. Vale in Christo cum tuis et Theodoro. Raptim, BasileÄ™, 21. augusti anno 41. Os. Myconius tuus. Domino Heinricho Bullingero, in domino suo.