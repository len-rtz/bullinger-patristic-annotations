S. D. Tuas, charissime frater, accepi nec quicquam nunc habeo, quod illis respondeam aut de meo adiiciam. Hoc unum te, quam possum, oro maxime, ut has inclusas literas scriptas ad nepotem meum ex fratre lavantem cum uxore valetudinaria in thermis Fabarianis absque mora et quam cito commode possis, mittas. Vale aeternum cum omnibus fratribus et amicis nostris. Si quid habes rerum Italicarum de bello Veneto et Turcico, de pontifice Romano, Mediolanen[sibus] et aliis similibus rebus, communices, rogo. Iterum vale. Iacobi 1572. Bullingerus. Ornatissimo viro d. Tobiae Iconio, Curiensis ecclesiae ministro, domino honorando et dilecto fratre. Chur.