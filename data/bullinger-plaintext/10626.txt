Salus. Ad priores literas respondebo, charissime frater, ubi moderationem tuam in praedestinationis causa remisero, quod brevi fiet. Relegit Thomas, iam in manu est fratris, deinde in meam quoque recipiam. In posterioribus literis summe placent, quae Alexandrum adtinent. Ego, cum nuper ex Argentorato rediisset, vici coram fratribus omniaque argumenta fregi homini. An obtemperaturus sit, nescio, sed nihil sum praetermissurus. Nam pessime odi desertiones ecclesiarum. De aliis proxime. O wie denck ich so offt dran, wie wir so guͦt leben ghept hond zuͦ Urdorf Es wurt mir min lebenlang nymer als guͦt. Grutzen mir uwer husfrowen und die muͦter 1, ja yederman. Und sye got mit uch allen. 5. iunii 1535. Io. Z. tuus. Ornatissimo viro d. Hainricho Bullingero, Tigurinae ecclesiae antistiti dignissimo, fratri suo bene meritissimo.