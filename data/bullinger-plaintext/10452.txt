S. Si bene vales gaudeo. Ut nos valeamus et quid agamus, is significabit, qui has ad te perfert. Ex multis bibliothecis unam nitimur iussu senatus facere. Deuteronomion hebraice alternis praelego. Pacis conditiones nemo, opinor, hic novit. Si nosti, communica. Myconius mihi parentis loco est. Faxit deus, ut longam, eamque incolumem vitam degat. Vale feliciter. Et d. Theodorum, Leonem, Pellicanum, prepos[itum], Heinrichum Utinger, Nüschel[er], Golden, d. Ioannem Iacobum Amanum, Colinum et reliquos omnes omniumque coniuges meis verbis salutari cupio. Basileę, die 14. iulii anno 34. Tuus Carolostadius. Prudenti et eximio viro d. H. Bullingero, Tiguri a concionatoribus primario, fratri charissimo.