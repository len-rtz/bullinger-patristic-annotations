S. a deo patre per dominum nostrum Iesum Christum. Quamvis pridie per Lepusculum et Guntium ad te dederim literas, tamen non possum etiam nunc hanc dimittere occasionem (cum adolescens hic ad vos sit profecturus), quin vel aliquid saltem scribam. Licet vero non habeam novitates satis compertas, erit tamen haec literarum mearum frequentia indubitatum mei erga te studii argumentum. Miror  autem, qui fiat, quod aliquot iam septimanis nullas abs te habuerim literas, quas anxius expecto. Tam enim innumera de Helvetiis sparguntur mendacia (quod scilicet sint contra se mutuo iterum in armis), ut, cum ego neutiquam credam haec omnia, non possim tamen certo, qui nihil a vobis habeam, haec refellere. Obsecro ergo, ut me reddas de singulis his certiorem. Res nostrae habent, ut nuper scripsi. Interim hoc tantum ad nos pervenit et dominis nostris ab exercitu scriptum est, licet ita, ut etiam in exercitu adhuc dubitetur, verumne sit necne. Sed constans in exercitu rumor est in conflictu aliquot turmarum equitum 21. octobris nostros in fugam pepulisse caesareanos eosque privasse multis tormentis maximis optimisque. Quod, ubi cognoverint, der herr von Madrutsch (ist deß cardinals bruͦder von Trient, ein listiger kriegsman) und der Müßer (vetus ille Helvetiorum hostis), habind si so hefftig mitt den iren dringsetzt, das si beid erschlagen syend undt zwen fürnem grafen mitt inen, und bis in 300 pferd inen erlegt. Das ist gewüß, das der scharmütz gschehen, und so vil sind umbkommen,  und die unseren vil roß und büchsen und mulesel gwünnen, aber der personen halb weiß [man] die eigenschafft noch nitt; man sagt es aber eigenlich imm laͤger und auch hie. Man hatt auch dem keiser ein obersten über die reisigen gfangen (heißt Hannibal), für den man 15000 fl. hatt wellen geben. Aber si wellind inn behalten uff witeren bscheid. Das ist gwüß, das dem keiser sin volk hefftig stirpt und zerlaufft. Die Walchen werind gern heim. Verirrend wie die kryen imm landt. Die puren metzgend ir vil, wo si hinkommend, und bringend ir teglich vil inn d’statt gfangen. Haec nunc, quae vos scire volui, habui. Commendo tibi et Gvalthero hunc iuvenem propter honestissimos eius parentes. Vix credo in Augusta tota magis piam inveniri familiam. Pater eius est tribunus maximus post consules. Mater piissima et tota Blaureriana. Voglerus antiquum obtinet. Sobald imm der lufft wirt, springt er wie ein gemms. Vale. Saluta d. Pellicanum, Theodorum, Gvaltherum aliosque dominos et fratres charissimos, uxorem item et familiam tuam honestissimam. Salutat te Cellarius, Bernhardinus et Xystus, amicissimi mei. 25. octobris 1546. Ioan. Hallerus, tuus totus. Fidelissimo Tigurinae ecclesiae pastori d. Heinrycho Bullingero, domino patrique suo venerando. Zürich an m. Heinrych Bullinger.