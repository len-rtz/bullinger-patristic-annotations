S. Novi nihil habeo, quod Myconius non scribat. Saxo hat dem bischoff von Mentzs syne stettli geschetz, probant in dörfferen gnomen, keyni bezalt. Het dem bischoff vil schadens gethon, ouch den geistlichen, die er im durchziehen hat begriffen. De morte caesaris fama incerta. Ich vermerck, das die stett unwillig sindt zuͦ kriegen. Moͤgen nütt umb Christi willen liden, so sy doch umbs düffels willen vil muͤssen liden, so die baͤpstliche tyrannei wider anheben wirt. Ich hette üch langest wollen koufft, so ich ein gwüssen botten hette gehan. Ir solten lassen kouffen umb pfingsten. Do fynde mann die waal,  nachdem sy geferwt haben. Aber dise kostet 2 gulden. Sindt 5 lib. Kostet ein pfundt 10 ß. Es sindt ouch etlich strangen. Die sindt zertheilt. Haben feden. Darumb sondt ir nit gedencken, das es wuͤrmstüchige wollen sey. Vale in domino. Gruesset mir ewer hußfrowen und kinder alle, etc. Basel, die Innocentum 1546. Tuus Gastius ex animo. Ich hab nit kynnen, ja min frow, mynder wollen nemen. Diser brieff gehoͤrt dem wolgelerten herren, meyster Heinrich Bullinger, leutpriesteren zuͦ Zürich, mynem lieben, guͤnstigen herren, zuͦ handen.