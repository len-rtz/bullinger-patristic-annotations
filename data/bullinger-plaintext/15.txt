Ioannes Blasius d. Heinricho Bullingero suo graciam ac vitę innocenciam a domino precatur. Quamvis in presenciarum nihil te scitu dignum haberem, ornatissime vir, attamen consulem nostrum Heimium non passus sum te sine literis meis convenire. Ex quo omnem rerum nostrarum statum cum ecclesiarum tum et prophanarum, nec non et ea, que ex Italia huc relata sunt, intelliges clarissime, per quem et tu, si quid novarum rerum ex Germania habes, ad nos deferre potueris commodissime. Miramur enim iugiter, quo in statu sint res constantis ecclesię Constanciensis, nec non et aliarum ecclesiarum Germanicarum, nec minus de concilio Tridentino, et quid illi Auguste interea constituerint. Postremo non arbitror tibi eundem consulem literis meis commendare opus esse, cum optime noverim et tibi et domino consuli Habio et notum et commendatissimum esse. Nam is honoris, quem nostri d. Habio exhibuerunt, author fuit unicus. Nunc vero a dominis Trium Fęderum ad comitia Badensia legatus, cui si quid humanitatis exhibueritis, minime in ingratum contuleritis, etc. His modo vale per dominum. Raptim, Curie, 19. ianuarii, anno 1548. In aurem tibi dictum: Wir sindt gewarnet, wie das des keisers züg, so er nit durch der Venediger land passieren mög in Italiam, wellen sy den paas gwaltig durch das Veltlin nemmen. Darumb begeren die unsern by den eidgnosen radt und ouch hilff. Und ist der ratschlag, uns mit 4'000 büxenschützen nachs unversehenlich zu überfallen. Kompt on zwyfel von dem lieben und einfaltigem kind, vom Müsser, etc. Ist noch gar heimlich. Idem tuus ex animo Blasius. Te resalutat Comander ceterique viri boni omnes. Prudencia, erudicione ac vera pietate prestantissimo viro d. Heinricho Bullingero, amplissime Christi ecclesię Tigurinę antistiti cum fido, tum vigilantissimo fratri ac domino suo observandissimo.