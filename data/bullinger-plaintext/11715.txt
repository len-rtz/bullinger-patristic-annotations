Gratiam et pacem a domino. Summa cum laetitia et expectatione tuas accepi literas, charissime Eberharte, et ago tibi gratias immortales. Ubi descripsero exemplum, remittam. Exemplaria duo constant 28 batz. Scripsi Conzeno sicut petisti d. Erasmi et meo nomine. Quod puerum attinet quaestoris aerarii, vellem actum esse prudentius. Frisius est vir diligens et bonus, sed in uno contubernio fovet adolescentes 20. Potes ipse cogitare, quam impediantur multitudine studia. Ego apud d. Petrum Cholinum, virum doctissimum et integerrimum, ipsi hospitium impetraram, lectum ipse daturus fueram; quoniam vero Frisio commendatus fuerat, ego facile cessi. Oro, ut scribas, si quid habes ex Italia vel Gallia de nostris exercitibus. Puto Froschouerum brevi Bernam venturum. Vale. Plura nunc non potui, plura alioqui scripsissem. Vale iterum cum omnibus bonis. Tiguri, 4. octobris anno 1542. H. Bullingerus. Domino Eberharto a RÃ¼mlang, suo in domino charissimo fratri.