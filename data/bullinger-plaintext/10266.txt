S. Habes hic alterum et non minus fidelem nuncium, vicinum meum, charissime Heinrice, cui tutissime credere poteris evangelistarium tuum. Quod si Megandro non commiseris, fac is eo vacuus non redeat. Interim et te quoque expectabo, et utinam vita non intercipiatur. Periit his diebus apoplexia Sebastianus Oeconomus, Zofingensis ecclesię minister, quo doctiorem Berna meo iudicio non habuit, tametsi suos subinde et defectus et affectus passus sit. Reliquit liberos quattuor, uxorem et, ut aiunt, debita multa, quod nimirum pessime nostrum offendet senatum. Es ist ein sundere plag, daß unser vil so übel könnend und wellend hußhan. Aliud nihil habeo quod scribam. Nunc tuas expecto. Vale. 12. iunii anno 33. Tuus semper Bertol. Hallerus. An Meister Heinrich Bullinger, predicanten ze Zürich.