Et tu vicissim iterum atque iterum salve, mi charissime et venerande frater. Ut toties mihi vel tuo vel aliorum nomine gratias agas, nihil prorsum est opus; tuus plane sum, nec quicquam prius in votis est quam tibi, in quacunque re possum, omnibus nervis meis gratificari. Qui alteras literas scripsit, ante quinquennium consul eligebatur Augustę rebus illic valde perturbatis et cum desolvendę statuę et alia novanda essent plena odiis et maximis periculis, quę astutiores alii miris artibus declinabant; gessit vero magistratum summa dexteritate et bonorum omnium laude et plausu. Verum explosis papisticis abominationibus et tranquillis iam rebus mox alii isti rursum se iisdem artibus in tribunos et pedarios senatores insinuarunt et ita, ut praeterito illo ipsi consules crearentur haud absque magna eius reipublicae iactura, qua de re multa coram dicere quam pauca scribere mallem. Iohanni Welsero, nomen est optimo viro, qui me unice et supra modum amat amorem innumeris literis testatus. Filios, quos habet, omnes ecclesiae Christi ministerio destinatos cupit, si ei muneri domini benignitate appositos viderit, idque praeter morem omnium aliorum, qui illic sunt, crassorum et erasorum, quos valde puderet, si liberos viderent evangelii pauperis Christi praecones etc. Tu vide, ne intelligat Welserus suas ad me literas istuc missas; sępe certe me valde est obtestatus, ne fraudi sibi sint, que ad me scribit. Ioachimo inscriptas literas remitto; migravit ille ante menses plus minus sex Lyndavium archigrammatęi officio illic functurus dolentibus hic et reclamantibus omnibus amicis et bonis fratribus, qui sibi suisque omnibus modis consultum cupiebant. Offerebat senatus amplum salarium et se dignas conditiones; verum ille ab uxore, quod putant, persuasus nullis rationibus, ut nobiscum hęreret, adduci potuit. Affirmabam abeunti certo mihi animum praesagire dominum non fortunaturum istuc institutu[m] et, heu Christe servator, vates fui minime vanus; mox enim, ubi Lindavium venit, languere coepit iamque nudius quartus ad superos (quod omnibus votis exopto) concessit. Scriptum, quod misisti, remitto; utinam, quod tam pie vestri suadent, tam feliciter quoque persuadeant! Commendabis me optimis plane viris summaque pie[tate] et prudentia spectabilibus consuli Röschio etc. Ego sedulo curabo, ne quid in fide et diligentia mea desideretis. Vos dominum precemini, ut omnia bene vertat et istum maris fremitum potenti suo verbo compescat donata nobis in se solida illa et ęterna pac[e]. Saluta valde quam amanter totam tuam domum, quam mea quoque diligenter resalutat, et commendate nos sedulis precationibus Christo. Salveant optimi fratres et amici Pellicanus, Megander, Fabricius, praecipue vero Gvaltherus, ille meus singularis amicus, cui vide, ut cessantem me tam diu, qua vales apud ill[um] gratia et autoritate, officiose purges. Salutem adscribere tibi iubent germanus frater meus cum utroque Zviccio. Adulescens ille Melchior Fäselin, quem non pridem mihi literis commendabas, etiamnum mecum est, et fore spero, ut diutius retineam. Adfulget mihi magna quędam spes in illo futurę et ingentis frugis, ut ablegare nulla conscientia possim; obnixe vero rogat, ut se tibi totique domui tuę accurate commendem. Vale. Mittam, si possum, scriptum electoris et Hess[i], quo rationem reddunt suscepti adversus Brunsvicensem belli, sed ita, ut lectum Bernatibus quoque mittatis; sic enim frater ait nostros recepisse illis se missuros. Iterum iterumque vale, mi amice et dulcissime in domino caput. Gratias maximas ago pro missa parte commentationum tuarum. Dominum precabimur, ut hunc in modum semper et parturias et parias. Constantiae, 6. augusti 1542. Tuus Ambrosius Blaurerus. Domino H. Bullingero. Tiguri. Uff gestert hat man ain burgerin, die ain wyttfrauw ist, nach erlittner gefencknusß achtag an den pranger gestellt ain stund und sy in die statt verbotten, das sy für kain thor hinuß darff, von wegen das sy dem bischoff uff sein pitt und beger ain junge burgerstochter verkuplen wellen. Und ist ir groß gnad bewysen; sonst wäre sy in ain sack gestossen worden. Aber sy ist sonst allweg ain unverlümbdet weybsbild gewesen, und hat sy der bischoff, dem sy on das bettgwand koffen sollt, gar listiklich hindergangen mitt anzögung, das er uff rat der arzet von seiner natur unnd kranckhait wegen frauwen haben muͤsse und das ers vor gott wol wisse zuͦ verantwurten; darum sy ouch kain sünd daran thuͤe, mitt vyl andern derglichen worten etc. Das sind die truwen hirten, die iren schäfle alls getrulich waiden und sich grosser künschait ruͤmen, wie dann dis unser bischoff sich hoch geudet hat gegen unserm stattartzet, alls er uff sin beger bey im gewesen, wie er ain sanguineus und von natur ain frauwen mann seye; aber von seines ampts wegen habe er über die gemainen pfaffen glüpt ain singulare votum castitatis thon. „Et ego caste vivo“ (inquit), „vivit dominus“ etc. Hat sine pfaffen zuͦ Uberlingen fast reformieren wellen, der koler den kessler. Aber yetz mügend sy in die fünst lachen, quod in eadem navi etc. et similes habent labra lactucas. Gott verbessere diß unselig unkeusche keunschait etc. 6. augusti 1542.