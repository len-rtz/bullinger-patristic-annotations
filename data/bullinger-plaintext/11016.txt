Graciam et pacem etc. Trewer unnd gliepter herr unnd bruoder. Ich hett uch ze schriben, was ich sampt minem mitbruoder der kriegslewten halb, so by unns sich enthalten, nach winechten gehandlet, demnach, was ich fur mich selbs uff 1. marcii gehandlet vor minen herren Frölichs halb unnd anderer, was man mir fur ein bescheyd geben, deßglichen Frolichen. Das alles wurtt euch der zuöger diß brieffs umb kurtze willen berichten. Die pentioner strussend sich gwaltig. Mit göttlicher hilff muoß sy har lassen. Ze schriben vom eyd, hab ich mit Johanni geredt, euch ze bitten, wo es euch möglich, das doch der eyd nit so ring, lichtferig geben, gehalten in unserer religion, schantlicher an unserem gott farend dann die Romani am Jupiter, dem si zenaechst staltend den gluoben, wie Cicero 3. officio de Ennio redt. Ceterum me ipsum fidei et caritati tue commendo. Uxorem, matrem fratresque omnes nomine meo saluta. Ex Biela, 23. marcii. Petrus tuus. An minen gliebten herren unnd bruoder Meister Heirichen Bullinger.