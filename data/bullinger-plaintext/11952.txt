Gratiam et pacem a domino. Binas a te accepi literas, amoris tui in me locupletissimi testes. Ad eas paucis respondeo nunc et ruditer. Doleo libros de aetatibus IV abiisse in spongiam; fortassis tempora et occasiones aliud tibi suppeditabunt consilium. Frechti literas accepi et legi et nunc remitto; simul etiam gratias ago, qui omnium tuorum, etiam secretorum, me facias participem. Nihil autem miror, Frechtum sic scribere. Totus enim, quantusquantus est, partim Lutheranus, partim Buceranus est; so weyß ich gründlich, das er nie kein guͦter Eydgnoß gsin ist. Dolet illi, nostrorum quosdam hortari Wittenbergenses concordiae addictiores, ne de cena intricatius, id est more Lutherano, pergant disserere. Ego vero hoc feci: Gervasius enim, Memmingensis ecclesiae minister, significavit, se editurum aliquot de cena sermones Germanica lingua etc. Hortatus itaque sum hominem, ne planam rem intricet sicut Lutherus, qui, dum alienam a papa sententiam videri vult asserere, prorsus eandem excepta transsubstantiatione defendit, id quod ex confessione eius magna colligere licet, in qua approbat Berengarii damnationem etc. Hac re quid, obsecro, peccavi? De concordia quid, obsecro, somniant adhuc? Concordiae capita nunquam servavit Lutherus, qui postrema ad Froschouerum scripta epistola satis testatur, quam studiosus sit concordiae. Hanc si qui nostrum fictam appellarunt, nihil peccarunt; nam nos spe vana lactati exspectavimus concordiam. Nihil designavimus contra concordiam, ea praesertim capita, quae in ultima synodo Tigurina constituta sunt. Lutherus autem nunquam cessavit, publice et privatim Zvinglium et nos damnare. Scripsimus illi privatim, sicuti decretum erat; sed ille nihil respondit, contempsit nos, immo et proscidit. Quid, quod postremo scribit, nos esse seductores, cum quibus nulla possit coalescere ullumve consortium ulla habere ecclesia? Und so er uns den handel so klaar herus sagt und seine bücher und bericht so heyter vorhanden, das er unser äben gar nütt will, wie lang will man uns by der nasen herumb fürren? Was sagt man nun von der concordi, die doch nüt ist? dann wir werdent unsern glouben und kylchen von Luthers wägen nit übergäben oder sin leer und wys annemen können. Putat bonus ille vir, stilum Lutheri omnibus esse formidabilem. Ego, gratia Christi confortatus, nihil metuo illius stilum. Ubi res eo devenerit (quanquam non cupiam), ut certandum sit, bonitati caussae confisus alacriter cum Davide pugnabo contra terrificum illum Goliath. Ich will ouch ußstrychen, wie man mit uns umbgangen, was man uns uff den tagen zugeschriben und fürgäben und wie wahr und fyn man das gehalten oder wer gehalten oder nit gehalten; dann ich han alle abscheyd noch. So wüßend ir ouch wol, wie es gangen ist. So hab ich brieff und anders der sach seer dienstlich hinder mir; wiewol ich begär sy nit, mags wol lassen abtrochnen. Muͦß es aber gestritten syn, so muͦß inen mit der gnad und hilff gottes so gnuͦg strytens weiden, das sy wöltend, sy wärind uff dem näst still gehokt. Quam ille specialem manducationem carnis Christi faciat post eam, quam scriptura veram per fidem in filium dei docet, ipse viderit. Si quid ex se ipsis confingunt, fruantur illo. Filii dei verbo dei innituntur. Quid sit veram carnem Christi manducare, docuit Iesus, salvator noster, Ioannis VI., nec ignorat ecclesia, quid sit, adiumento symbolo, quod veteres sacramentaliter dixerunt: manducare corpus domini. Scio, quid hic scripserit Calvinus; relegi saepius; expendi eius sententiam. Sed verbum Christi Ioannis VI. ita planum, firmum, certum est, ut centum Calvini et Buceri nihil contra id possi(n)t, quanquam non male mihi cum Calvino conveniat; neque Lutherus eius sententiam probabit, nisi revocatis iis, quae olim edidit. Bonus Frechtus hac epistola declarat, se nescio quam corporalem et tamen non carneam, veram et tamen non fidei dumtaxat manducationem credere. Quae est ergo ratio? Ineffabilis, hoc est, quam illi extra scripturas fingunt, deinde magni venditant. Nebulae sunt verborum pugnae, a quibus, quo diutius vivo, hoc abhorreo magis atque magis. Quid, quod graviter excruciantur animi fidelium, nihil certi apud sese in cordibus suis habentes? Nam doctores ipsi explicare non possunt. Scis, quantopere contendebatur inter nos ultima in Tigurina synodo de modo praesentiae; scis, quam disertis verbis excluserimus scripta ad Lutherum epistola modum illum ineffabilem, appositissimum tenebrarum lustrum. At non ignoras vicissim, quod post acceptam eam epistolam denuo coepit frendere magnus ille Lutherus; revocationem enim speravit a nobis, sicut quidam procerum revocarunt palam Wittenbergae et damnarunt Zvinglium. Certa sunt, quae refero; vivunt, qui revocantes audierunt et testari possunt. So wir das ouch nit thuͦn und den Luther anbätten wellend, so sind wir die bösten, die je wurdent. Quod ergo postremis e Tigurina synodo literis ad Lutherum testati sumus, id perficiam: in eo totus ero, ut simplicitatem doctrinae apostolicae dictis et scriptis publice et privatim simpliciter doceam, non Lutherum spectans aut quemquam hominum, sed ipsum dumtaxat Christum. Quodsi ille perrexerit vel contiones vel scripta erroris et haereseos convincere, respondebo pro virili. Alioqui nihil ad me putabo pertinere, quod ille fecerit aut dixerit; suo stat iudici et cadit. Et haec est summa consilii mei: sermones de concordia fumus et nebulae apud me erunt porro, utpote cui tam diserte renuntiavit. Wil sich neiswar wyter lassen leiten, sin schaden etc. Diligo te, observande et longe carissime mi Vadiane; ideo libere in sinum tuum meas cogitationes et mea consilia effundo. Tu tibi haec retine; nolo, ut protinus haec Frechto mittas, quem scio prorsus esse Lutheranum. Scribo tamen illi familiariter, quamvis animi mei sententiam neque apud hunc neque apud alium quemquam dissimulem. Quod illi ad me scribunt et pro fratre agnoscunt, ego eos non contemno, non reiicio. Spero enim, aliquando futurum tempus, quo et ipsi videant, qua sinceritate quidam rem sacramentariam tractarunt in ecclesia. Quodsi tu illi scribere vis, quod putas conducere pietati et tranquillitati publicae, non refragor. Dicis tu quidem, et recte dicis, discordiam esse pestiferum ecclesiae morbum. Verum abnegatio veritatis et obscuratio eius exitialior est pestis ecclesiae. Constat autem, nos apud Lutherum non posse venire in gratiam et concordiam, nisi Zvinglii et nostram de cena, de imaginibus, de confessione et absolutione etc. doctrinam revocantes abnegemus. Malo autem mori, quam veram et simplicem veritatem vel obscurare vel negare. Quid ergo fiet? Suades tu, ut propter concordiam abnegemus doctrinam hucusque traditam ecclesiae, veram, iustam et certam? Non puto. Manendum ergo in discordia, certe, ac malo concors esse cum veritate, discors cum Luther o, quam cum hoc concors, discors cum veritate; und das ist ouch die summa, wenn ich 1000 jar darvon sagte etc. Si Schwenckfeldius nullos haberet errores quam eum, qui ei de cena impingitur, pro amico et fratre, non pro hoste agnoscerem. Damnationem huius per anathemismum antipapae Lutheri miserunt iam olim amici, sed non communicavi. Nolim enim, te ac animum tuum modestum et pacatum huiusmodi diris et devotionibus obturbare. Nos enim simul cum Schwenckfeldio condemnat et diris devovet, nec id mihi grave, qui videam, Christum inter latrones suspensum salutariter exspirasse. Non enim alios quam nos intelligit, cum sacramentarios ferit. - Exemplum epistolae Gastianae remitto. Ex hac item devotione iudicare licet, quid sentiamus de concordia. Vale. Mense Maio 1544. Tuus Bullingerus.