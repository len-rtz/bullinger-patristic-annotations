Gratiam et vitae innocentiam a domino. Accepi literas tuas et legi cum voluptate, Erbi charissime, cum quod pietatem spirant, tum quod testantur, quali in me sis animo praeditus, mei amantissimo studiosissimoque. Dominus, qui charitas est, complectatur et te et benefaciat tibi. Amen. Praevertit te in vertenda parte libri 12. in Matth. d. Ioannes Frisius, qui id operis perficiendi suscepit, quod tu eras pietatis gratia promovendae suscepturus. Eius exemplum ad te hic mitto. Video autem in utroque eiusdem spiritus consonantiam. Utinam multo cum fructu legatur a multis! Liberum autem sit tibi, si ita studiosis conducere videtur, separatim Latina imprimendi. Non male consulet Froschouerus, opinor, quod ad eruditionem multorum pertinere videtur. Vertit modo studiosus quidam e Germanico in Latinum Apodixim, quod fides Christiana mox ab orbe condito incoeperit atque ad nostra usque tempora duravit. Nam eam Germanice scripsi ante septennium. Exemplum dedi Voglero meo, apud quem invenies. Audio te vocari ad alias ecclesias curandas; an vero tu illam sis deserturus, quam nunc spiritu Christi et verbo veritatis gubernas, nescio. Quid si ad nos in Helvetios revocareris, si omnino eo in loco haerere nolis, in quo nunc es? Vellem te manere in ecclesia, in qua nunc es; sed rursus cuperem te esse nostrum, ubi discedere instituisti. Fac sciam animi tui sententiam. Salutant te fratres omnes, imprimis Megander. Salutabis tu fratres omnes, imprimis Regium. Dominus Pellicanus multis praedicavit nobis vestram erga nos fidem et charitatem. Pro quibus magnas vobis agimus gratias orantes dominum Iesum, ut confirmet vos in omni bono. Orate pro nobis dominum. Vale una cum omnibus tuis. Tiguri, 3. septembris anno 1544. H. Bullingerus tuus. Es ist hie ein gottsförchtiger, geschickter und wolzogner iüngling, Gerold Meyer, generis patritii, eines gar allten, eerlichen und gewaltigen in Zürych geschlächt. Sin vatter ist der Geroldus Meyer xin und zuͦ Cappel an der Schlacht pliben, dem der Zwyngli zuͦgeschriben hatt das büchli Quo formandi adolescentes ingenui. Der hätte ein lust zuͦ üwerm stattschryber, so were es ouch der eerenfrüntschafft gar angenäm. Dorumb ist min gantz früntlich pitt, ir wöllind wärben an gemelten h. stattschriber, daß er inn, nach dem und Vogler von imm Georgii zücht, annemme. Es wird inn nitt gerüwen. Dann er gar ein eerlicher, wolhabender iüngling ist und noch vast iung. Jetzund ist der iüngling by sinem schwager, iuncker Hansen Aescher, underschriber der statt Zürych. Lassend mich ein guͦte antwurt wüssen. Wil ich verdienen, wo ich kan; ouch umb dem stattschryber, den grüssend mir etc.