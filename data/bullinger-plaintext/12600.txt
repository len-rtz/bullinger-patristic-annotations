Pax Christi tecum. Tempus abituri nunctii, optimi viri, me fefellit, charissime Bullingere, ut tibi pro animi mei voluntate non possum scribere. Mitto tamen, quę primum in manus meas venerunt. Nunctius hic plane meus exponet tibi, quę tibi scitu necessaria videbuntur. Multis negotiis distrahor urgentibus ad hoc variis negotiis. Quod externa attinet, una cum uxore et liberis optime valeo. Quod ecclesiam michi commissam spectat, turbamur supra modum variis bellicis rumoribus, sed in orationibus assidui sumus et multa poenitentia ducimur. Dominus exaudiat servorum suorum preces! Hoc unum abs te scire cupio, qui conveniat inter Helvetios. Qui nobis apud nos malevolunt, hoc unum gloriantur: Helvetios in hoc convenisse, ut neutri parti, neque nobis scilicet neque Karolo Gandavo, laturi sint auxilium. Scribe aut praesenti nunctio, si quid hac in re tibi compertum est, ore michi referendum commenda. Die Eydgnoßen habend sich bey unß zu Memmingen treffenlich wol und eerlich gehalten. Sind ouch von den unßern wol gehalten worden. Wir welten lieber zwey taußend Aydgnoßen bey unß in der statt haben dan 1000 landsknecht! Vale. Summa cum festinatione datum 26. augusti anno 1546. Saluta multis nominibus uxorem tibi et michi charam et omnes, quotquot salutem nostram sitiunt, et persuadeas tibi omnia, quę verum concernunt amicum et fratrem, de Gervasio tuo vetere amico et fratre. Iterum vale. Gervasius tuus Scolasticus. Charissimo meo veteri amico Hainricho Bullingero, Tigurine ecclesię antistiti, domino et fratri in Christo dilecto.