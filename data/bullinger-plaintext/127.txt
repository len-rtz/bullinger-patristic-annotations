S. Egi tibi gratias pro tua temporum digestione adiunxique illis literis meis, quę tum videbantur necessaria; misi autem meas per quendam literatum, qui se Clementem appellabat; spero eas tibi esse redditas. Nunc scias nobis per Cesaream maiestatem esse formulam religionis, quę vocatur Interim, pręscriptam et publicatam, iuxta quam et credi et agi vult Cęsar. Principio de peccato et iustificatione non admodum male disponitur, nisi quod opera nimium licenter adiungantur. Sacramentorum numerus est 7, de quibus omnibus perperam docetur, presertim de cena domini et missa, in qua transsubstantiationem panis et vini, venerationem et intercessionem demortuorum sanctorum et oblationem corporis et sanguinis Christi per sacerdotem aperte inducunt. Item coniugium sacerdotale et communionem sub utraque spetie, quantum ad laycos pertinet, tantum usque ad definitionem vel determinationem Tridentini concilii tolerant. Pręterea nemo concionari debet nisi ordinatus et approbatus ab episcopis ordinatiis. Summa: preter papatum nihil aliud est et in hoc peior, quod papistę laudantur propter constantiam et perseverationem in pristina eorum religione, admonentur quoque, ut ita perdurent, reliqui vero, ut ad ecclesiam eorum revertamtur, multum incitantur. In quo papatus per comnia confirmatur, cęteri vero omnes dmnantur. Hoc iugum super et pręterterrena omnia conculcata ferimus, atque hęc est sors nostra, quoniam sine cruce christianus non emergit. Ora diligenter pro nobis, atque si contigerit me in his erumnis oppetere, te visurus sum in aeterna patria. Salveant tui omnes, Hallerus, Gvaltherus. Afflictio vestra haud ita longe abest. Dux Mauritius Saxo, Ioannes marchio Brandenburgensis, dux Zweyprucken et Civitates nolunt in hoc Interim consentire. Quod si violentia accesserit, certe Neroniana vel Maximiana clades sequetur. 20. maii. Herren Heinrichen Bullinger zu Zurch etc. zu handen. Zurch.