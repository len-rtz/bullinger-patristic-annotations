Nova nulla habeo. Qui tamen ex Italia veniunt, affirmant pontificem, Florentinum et Ferrariensem foedus coivisse; sunt, qui dubitent, an etiam Veneti se illis clam coniunxerint. Nam quod ad nos attinet, eam modestiam adhibebimus, quae potest esse maxima; nihil autem amplius agetur de hisce rebus ante comitia, et si possumus obtinere vel illud, ne sedeant in comitiis episcopales, quod speramus nos obtinere posse, in praesentia contenti erimus, licet ego negotium non urgeam. Nostros docemus tantum, quid factu opus sit.