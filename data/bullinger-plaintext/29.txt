S. Verum dicis, colendissime mi domine et frater charissime, tertium iam scribis. Ego ad illas hucusque nihil respondi et tacui per menses ad minimum duos. Caeterum non est, quod suspiceris in te esse, quod displiceat et cur adeo pertinaciter taceam. Negotia, quae in diem magis magisque adiiciuntur, angunt, premunt et deprimunt: Ecclesiastica, publica, scholastica, privata oeconomicave ita me languentem aliquoties defatigant, ut, cum offerantur aliquando tabelliones, scribere non possim, sed verbis modo salutes committam. Praeterea non habui hoc toto tempore singulare quicquam, quod te scire admodum referat et quod non praescire te arbitrabar. Sed satis his sit excusatum silentium. Singulis tuis non respondebo ordine. Postremas dumtaxat arripiam. Videntur hic omnia continere et renovare, quae praecipua sunt in caeteris etiam. Die von Ländern wandlend diser zyt vil under uns gar früntlich. So wandlend die unsern zů inen gen Ury, Schwytz, Zug. Könnend anders nitt finden dann ein gar gůten willen, gemeines vatterland ze schirmen, unangesähen, was gloubens jederman sye. So bin ich selbs vor einem monat gesin zů Cappell. Hab mitt Zugern allerley geredt. Houptman Erb von Ury, Troger und ein gesellschafft von Ury sind hie Zürych xin. Hab nitt gehört von einigem unwillen, onet das sy under inen selbs ettliche grosse Hansen (doch in gar kleiner anzal) habend, die verdacht werdent ettwas gůt keyserisch sin, denen ouch offentlich tröwt wirdt, so sich ettwas wurde vomm keyser erheben. Ettlich gemeinden habend gemacht, das man die tagleistungen allencklich fertigen sölle vor den gmeinden, damitt wenig lüt nitt machind, was sy gůt bedunckt. Jost von Meggen, allter lantvogt zů Baden, wirdt der tagen uffbrächen mitt 200 oder 300 knächten, deren houptman er ist, in des bapsts gwardi gen Rom (aller tüfel namen). Dann der bapst imm übel fürcht vor dem keyser. Understadt sich dem caesori ze widersetzen, etc. Er hatt offentlich an min herren geschriben (der von Meggen), ob min herren imm ouch wöllind ein anzal knächten erlouben anzenemmen. Habend min herren geantwort: Nein, sy wöllind fürsten und herren muͤssig gan und blyben by iren gůten, eerlichen satzungen. Darby aber mögend ir wol abnemmen, wie gůt keyserisch die Lucerner sind, die das offentlich lassen fürgan! Wenn es stünde an dem Φλεκενστην, so beschäch es nitt. Uff dem tag zů Baden ist gar nitt, wie üch fürkummen, das die botten einandren übel habind angesähen. Sunt capitanei, qui vellent dissidere Helvetios. Sy fälend, ob gott wil. Ich hab von den unsern verstanden, das sy träfflich wol eins syend und gar kein unwill under inen xin in keinen sachen. Onet das den Mötili antrifft, verstandt sy nitt all einandren, etc. Des bapsts bottschafft hat ein lang ding yngelegt, ist in die abscheid genommen. Das mögend ir by den üwern wol erfaren. Bestia antiquum obtinet et moribus meretriciis illum excludit, quem amarat prius, recipit, quem expulerat prius. Amat aut amare se simulat eos, qui libidini eius vel satisfaciunt vel, ut satis fiat, iuvant, qui sedem solidant. Caesarem iam amare non potest, non quod male velit papatui, sed quod prostibulo et sterquilinio Farnesio male velit. Alium subiectum cupiat. Propterea oportet misceri coelum terrae. Alles groß bůben, die gott wol finden wirdt. Fortassis ita colludunt latrones, si possint in diversa studia scindere Helvetiam. Quod tamen paucis persuaderi potest. Fortassis hodie quoque Biberium Meronem committit deus Seianum in vindictam sanguinis sanctorum. Des Franzosen botten sind nitt wol zůfriden der unbegründten ansprachen der houptlüten. Ist doch ouch verglycht. Noch minder ist er ze friden, das zů Lucern die keyserischen lägerherren uffgehallten werdent, vermeint, man sölle sy vertigen fürbas. Kumpt wider uff den tag Letare. Die keyserischen hättind gern ein hilffliches pündtnus mitt dem huß Meyland. Acht man, werde nüt uuß, aber (so er wölle) wol nachpurliche capitulation. Das ist ouch ind abscheid kummen. Ury hat gar ein gůte lantliche vermanung yngelegt, aller herren und fürsten muͤssig ze gan. Gefallt uns hie vast wol. Allhie ist cardinalis de Gisa, primus Galliarum, episcopus Rotomagensis, uß Italia in Franckrych, fürgefaren. Schickt nach mir, zů imm in das wirtzhuß ze kummen. Und alls es mir nitt můglich (dann es an einem sampstag spaadt, ietzund 14 tag), gieng Pellicanus. Disputiert de intercessione sanctorum und also von derglichen verlägnem plunder. Und alls man von sinem xind verstanden, ist das consilj zů Bononj und Trient uß. Ad arma, ad arma! Vilicht beschähend alle die sagen uff betrug. Das weiß ich aber wol, das sy gott und sin warheit muͤssind blyben lassen. Gallus persequtor est quemadmodum et pater! Huic qui fidit, caesori fidit. Dorumb were und ist meister, sich gottes allein ze behälffen und aller fürsten und herren muͤssig gan. One die fürsten und wider die fürsten ist die eydgenoschafft uffgericht! One sy wirts erhalten, durch iren zůthůn wirts zerstört. Haller sagt, könig Maximilian gange nitt gern zur mäß, dorumb er von sinem zuchtmeister ettwan beschuldigt wirdt. Wie er uff ein zyt zur mäß gangen, ist der bär hernach geloffen. Und wie er die kertzen uff dem alltar gesähen (alls er dann gar widerig dem fhüwr des geschützes halb), ist er uff den alltar geiuckt, hat die kertzenstöck, und was uff dem alltar xin, drab geworffen. Der pfaff ist mitt dem kelch darvon geflohen, und ist uß der andacht ein gelächter worden. Alls der Undersee gfroren, sind die knaben enet dem see von Hemmahoffen und Gayenhoffen über das ys uff Steckborn und Feldbach zů geloffen und ir spyl triben, und sind unser knaben uch uff den see geloffen und ir spyl mitt schlyffen und schlitten gehept. Da sy under einandren kummen, hand sy einandren gstoossen, gharet und ghaderet, wie dann böß bůben thůnd. Damitt habend die yhensit sees den unsern uußgebotten. Und uff 22. Januarij sind die yhensit sees mitt einer trummen dahar mitt stäcken und bänglen zogen, wol in 30 stuck. Der unsern, insonders von Feldbach und darumb, sind by 13 xin. Alls sy die vile gesähen, hebend ettlich geredt: Wir wöllend hindersich und mee knaben reychen. Hat vogt Maden sun von Glarus geredt: «Nein, es ist unser gnůg. Inn Bemunnd sind och nitt vil xin. Unser herr gott kan uns wol hälffen. Wir sind uff dem unsern und hand inen nüt ze leid gethan.» Darüber hand sy ein radtschlag gemacht, laden ze legen über das ys, da es noch nitt gfroren, darüber ze gan und, wenn die yhänsit sees an sy wöllind, hindersich wider ze wichen über den stäg und hie dißhalb in sy ze schlahen. Das ist beschähen, und habend einandren übel geschlagen. Die andern habend vast geschruwen kuͤmůl, aber sy hand die flucht gäben. Einer der iren ist erschlagen, die andern übel geschendt. Die unsern ouch übel gschlagen. Und ist ein sach, die besser were vermitten. Das schrib ich üch, wie hie die red ist und wie mir von Constantz zůgeschriben wirt. Acht wol, es sye vast also ergangen. Der landtvogt sol den see besähen und befunden haben, das es uff unserm teyl ist beschähen. Vilicht gipt es ein rächtfertigung. Prognosticum esse metuo. Constantz hatt kein bescheid, wie sy vomm keyser verhofft. Man acht, er werde sy understan ynzenemmen oder ze trengen, das sy sich fry uff gnad und ungnad uffnäme. Dann sol er sy uffnemmen, das sy herr und meister blybind, keine knächt nitt hinyn nämind, alls ir begär ist, und er hernach den paß haben wil wider die Eydgnossen, so gipt er ursach, den Eydgnossen zů Costentz zů trätten. Gäbend sy imm nitt paß, so mag er minder schaffen. Wenn er aber Constantz hat, mag er wenig pferdt drin legen, und so dann die Eydgnossen dem bapst, Venedigern und Franzosen hälffen wöllend und inen zůziehen, hept er an, uß Constantz zu riglen, das er die eydgnossen daheim behept, und můß denocht kein offnen krieg wider sy fuͤrren. Wil und kan er gelägenheit halb, wirts nitt nodt haben. Also stand die sachen. Puto me iam his copiose satis scriptis sarsisse, quod neglexi hactenus. Putatur caesar urbibus maritimis et Pomeranis bellum illaturus, deinde moturus in Daniam, ut restituat Christiernum eiectum. Interim parabit omnia, ut et Sabaudum restituat. Ego longe aliud illum moliri credo, praesertim, cum iam per componistas mixturam quandam religionum facere contendit. Quid si ex compositione illa emergeret Samaritica aliqua religio aut superstitio, quae et deum colit et verbo dei non contradicit, varios autem deos et cultus nihilominus retinet, sicuti in 4. libro Regum indicatur. Video extrema esse tempora et antichristum tentare extrema artibus, compositione, bellis, proditionibus. Beati, qui adhaerent unice Christo et evangelio eius ac sordes istas hominum contemnunt; sequri in liberatore mundi Christo, qui dixit: «In munde afflictionem habetis. Sed gaudete et confidite: Ego vici mundum.» «Qui perseveraverit in finem, hic salvus erit.» Vale aeternum. Saluta omnes fratres. Gastio communica historiam pugnae lacustris puerorum. Tiguri, februarii 11. 1548. Salutant te Gvaltherus, Hallerus, Bibliander, Pellicanus et caeteri. Bullinger. Praestantissimo viro d. Osvaldo Myconio, Basiliensis ecclesiae pastori fidelissimo, suo in Christo domino et fratri semper colendo et amando. [B]asel.