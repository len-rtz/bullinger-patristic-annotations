S. Queritur Melchior, quod male frater abdicatam esse se inconsulto conditionem ferat, ac me rogat, ut hoc factum apud fratrem excusans se cum illo reducas in gratiam. Oro, ut facias diligenter. Ingenue fecit iuvenis; conditionem, qua egere ipse non videbatur, cessit ei, qui opus valde habet. Deinde exercitationibus obrutus consulere studiis melius voluit. Est enim discendo tempus hoc oportunissimum, ac certe, si quam discere disciplinam certam vult, debet nunc maxime animum applicare. Haec ut apud fratrem omnia diligenter excuses, oro. Vale in domino. GrynÄ™us tuus in domino frater. Bullingero suo, amico. Tygurum.