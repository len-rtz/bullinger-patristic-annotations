S. D. Miror te rarius ad me scribere, mi compater, sed destitueris forte argumento neque vis me alioqui occupatum tuis onerare distrahereque literis; sed his scias nullam te mihi molestiam exhibere. Varia de dissidiis Rhetorum sparguntur. Infelicia dicuntur de regis in Neapoli exercitu, sed forte felicissima; ita enim rex discet agnoscere sana consilia et sibi cavere a proditore regum et imperat[orum]. en, habes materiam scribendi. Utinam valeas una cum uxore, liberis et viris bonis. Tiguri 21. iunii 1557. Bullingerus tuus. Ornatissimo viro d. Ioanni Fabritio, Curiae Rhetorum evangelium praedicanti, compatri et fratri suo charissimo. Chur.