Gratias et pacem a domino. Literas per Pontasellam missas accepi et, quae de bello nova in illis precipuis fratribus communicavi. Ago gratias diligentiae tuae. Quae ex comitiis nostris habeo, hęc sunt: Der keyser und daz rich hand ir botschafft gegenwürtig gehebt. Der keyserisch hat fürbracht, entschuldiget die verlündung[!] des vergifften saltzes, ouch daby ermanet, man sölle die erbainig trüwlich und stätt halten; das wellind keyserlich m[ajestä]t und Ferdinan[d] herwiderumb ouch thuͦn. Der ist also mit guͦtten worten abgefertiget. Die aber vom rich hand fürbracht ouch ir schwär anligen, ouch erbotten aller früntschafft und guͦts der pässen halb, der[!] korns halb und dessglichen, daby ouch den unseren zuͦ ermässen, fürgehalten, wo sy [durch] den keyser undertruckt werden, was uns daruss erfolgen möchte. Denen ist ein eerliche antwort worden mit erbiettung alles guͦts etc. Unser burgermeister wirt disen handel des tags clärer und besser zuͦschryben üwerem burgermeister Haben; da mögen ir ouch ein besseren bericht nemmen. By uns ist nieman, sy syen mit dem evangelio oder darwider, ders mit dem keyser halte oder imm guͦts gunne, usgenommen die pfaffen. Doch so hat man sy widerumb von nüwen[!] alles weltlichen gwalts entsetzt. Der byschoff was mit grossem pomp uff den tag gerytten in dem nammen, in dem tag ze sytzen; aber man hat inn nit wellen dulden, quod male habet virum. Ioannes Blasius liberatus est in causa sua contra episcopum et scortum eius, episcopus coactus reddere literas illum scriptas etc. Vale, charissime et observande frater. Ex Rhetiae Curia, 8. novembris 46. Salutant te Ioannes Blasius et consul Heymius. Tuus Ioannes Comander. Clarissimo doctissimoque viro magistro Heinricho Bullingero, Tigurinae ecclesię antistiti vigilantissimo, domino ac fratri suo praecipuo.