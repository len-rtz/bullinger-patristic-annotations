Gratiam et pacem a domino. Cons[uli] et quaestoribus, aedili et tribuno plebis quaestionem tuam proposui et consilium petii. Placet autem omnibus, ut maneas, quamdiu illustrissimus princeps manet et tu in eius aula haerere potes ita ut hactenus; ubi vero is discesserit, ut tibi vivendum sit tuis sumptibus, redito domum ilico. Non enim operaepretium est sumptus facere graves in re nihili, quemadmodum ipse iudicas prudenter. Kanst aber vertruwte kundtschafft machen mitt getrüwen, dass dir gwüßlich zuͦgeschriben wurde durch die Costentzer etc., thuͦes. Cuperem, ut literas a principe scriptas ad senatum referres. Salutabis illustrissimi principis contionatores et fratres dilectissimos Constantienses et Ulmenses. Vale et redi, si princeps discesserit. 15. iunii 1541. H. Bullingerus tuus. Rodolpho Gvalthero Tigurino, Ratisponae vel in aula illustrissimi principis Hessi vel apud Constantienses agenti, filio suo.