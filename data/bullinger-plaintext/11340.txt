Heinrichus Bullingerus Ioanni Stumphio. Gratiam et vitae innocentiam a domino. Duo abs te peto, frater. Prius, ut Ulricho Dürteo denunties me sibi a consuli Röystio diem postulasse et datum esse augusti 26., hoc est diem martis a festo Barptolomei, in qua agat causam suam apud illos, qui praesunt rationibus. Posterius, ut fratrem Wolfgangum voces literasque ei exhibeas Glaronensium a Matten. Addas insuper meas commendatitias et dicas meae voluntatis esse, ut Claronam proficiscatur literasque meas tradat et experiatur, an in illa possit herere ecclesia. Scripsi enim ecclesiae in Matt mittere illum Wolffgangum ac petere, ut tentent, num intelligere valeant, et sibi eum habeant commendatum. Vale et literas Claronensium remitte, ubi praelegeris Wolfgango. 15. augusti 1539.