Pro tuis in me collatis beneficiis, integerrime doctissimeque Bullingere, gratiam habeo maximam lubentius, si fert occasio, relaturus. Mitto fasciculum tibi reddendum, e Polonia opinor acceptum, cum libro imperiali Germanico e meis libris; nullus enim hic venalis reperitur. Josephum additurus eram; sed auriga ne illam quidem sarcinulam videbatur accepturus; proxime tamen ad tuam humanitatem perveniet. Vale meque amare perge. 4. Iunii 1549. Tuus Frobenius. Eruditissimo viro D. Bullingero, divini verbi apud Tigurum preconi fidelissimo, domino suo multum colendo. "Hieronymus Frobenius".