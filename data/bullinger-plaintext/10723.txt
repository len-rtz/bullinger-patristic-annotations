Min früntlich diennst zuͦvor. Ersamer, getrüwer, lieber her gfatter, uff üwer beger schick ich üch ein kalb. Han ich by einem nachpuren erfragt. Gott wellt, es wär üch zuͦ diser zit gelegenn. Ich han aber keiner zit künnen faren; dann, dwyl sy jetz seltzam sinnd, han ichs gschickt, so bald ichs han ankommen. Darumb nemmend min dienst imbesten an unnd sinnd damit gott bevolhenn. So ich zuͦ üch komm, wil ich sagen, was es kost. Datum zinstags vor Cathrinen 1535. Petrus Simler. Dem wolgelerten, ersamen heren Meister Heinrich Bullinger, predicant Zürich, minen lieben heren und gfatter.