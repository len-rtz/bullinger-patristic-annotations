S. Gratissimum donum misisti, signum candidi erga me animi. Rependam data occasione. Libros nullos remittere nunc temporis possum; pauci enim absoluti sunt, et tabellio properat. Novi nihil habeo, quod te lateat. Caesar Spirę fuit ac contendit Ratisbonam impediturus comitia protestantium. Quidam ex aula principis von Zweyprück ita scripsit: Der keyser hat valediciert den niderlendischen herren und stetten, dann er wölle in 3 monaten in Hispanien sein, aber in 3 jaren, so im got das leben gebe, welle er widerumb kommen. So hoffe er, es werde baß im teutscher nation stan. Hęc ille. Ardentissima febri affligimur; et robustissimos prostrat et interficit. Timeo pestem subsecuturam. Neque solum apud nos hęc calamitas regnat, sed passim in Alsatia et aliis locis fere crudelius aufert, quemcunque invaserit. Aegrotant multi ad 20. diem et demum moriuntur. Dominus mitiget illam pęnam, qua etiam indigi sumus ob multiplicia scelera. De Gilberto nostro nihil omnino audio. Agit negotium fratris apud d. Granvilum et raro domi est; sed expecto indies suas literas. Vale. Ultima martii 1546. Salutabis nomine meo d. Pellicanum et Theodorum nostrum. Nescio, an receperis annotationes in Haggęum prophetam. Rescribe. Corium obvolutum cum libro mittam, quem nuper petiisti, paucos post dies, quum incidero in tabellarium. Tuus Gastius ex animo. An herren Meyster Heinrychen Bullinger, luttpriesternn zu Zurich, mynen lieben günstigen herren. Zurich.