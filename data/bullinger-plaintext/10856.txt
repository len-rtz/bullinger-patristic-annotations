Ioanni Rhellicano. G[ratiam et] p[acem] a d[omino]. Non debes turban, praeceptor venerande et frater in domino multum dilecte, propter consilium nostrum senatui nostro oblatum. Non subsenipsimus confessioni 4 urbium ita, ut Basileiensem reiecerimus. In Basileiensi enim confessione perseveramus. Istam autem urbium 4 ferre possumus et agnoscimus ut nostrae non adversam. Et si subscribamus, etiam nullum inde nobis erit periculum metuendum. In apologia enim confessionis huius palam et disertis verbis traditur Christi corpus extra hunc mundum in coelis esse et proinde in coena non nisi virtute et efficatia, tum demum etiam, si accedat huiusque coenae conviva sit fidelis. Quid vero aliud confessi sumus in Basileiensi nostra? Verum, quod dixi: recepimus confessionem urbium 4, sed nostram interim non abnegavimus. Ideoque apertis verbis diximus: "Wir findent nützid darinn, dann das unser confession, leer und glouben nitt zuͦ wider; darumb wir sy wol mögend tulden und in rächtem christlichem verstand annemmen." Si haec expendas, Rhellicane mi, nihil dices vel peccatum vel praeiudicium veritatis esse factum. Praeterea cum vestris visum fuit melius esse, si receptio nostra dissimuletur et Basileiensis confessio sola perpetuo obtendatur, nostri quoque in vestrorum descenderunt sententiam nec separarunt se a vestris. Bono igitur animo sis et hoc tibi de nobis pollicere, quod de fidis, veracibus et constantibus verbi ministris. Gaspar habet apographum consilii nostri. Omnia enim nostra illi communicamus. Salutem illi ex me dices. Valebis. 12. maii 1536.