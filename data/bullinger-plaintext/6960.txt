Observande pater, S. Philippus parat expeditionem contra nostros in Flandria, et iam appulerunt Genuam septem millia Hispanorum; hybernabunt in ducatu Mediolanensi primo vere profecturi in Flandriam. In dies etiam expectatur Philippus. quę certa sunt scribo, reliqua relinquo vulgo. Propter persecutionem, quę fervet in Italia, subinde aliqui ad nos confugiunt. Valemus omnes; precor deum ut te quoque et omnes filios diu conservet. Vale. Cl[avennae] 12. decembris 66. T[uus] H[ieronymus] Z[anchus]. Misissem et ad te et ad reliquos fratres, qui me soliti estis novis vestris lucubrationibus donare, exemplaria aliquot mei libri grati animi ergo; sed nullum adhuc ad me missum est. Bonam ergo meam voluntatem amplectimini. Clarissimo viro d. Henr[ico] Bullingero, ecclesię Tigurinę patri dignissimo et observandissimo. Tigurum.