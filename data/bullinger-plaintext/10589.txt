Gnad und frid von got, dem vatter, und unsrem herren Jesu Cristo, werd allen mönschen verlichen, die des mit warheitt begerend. Lieber her und fruind, wuier schriben, an mich gethan, han ich enpfangen und darin wuiren guͦten wilen vermerckt, des ich wuich zuͦm hösten dancken mit erbietten, in glicher gestalt gegen wuich zethuͦn, so vil mir gott, min her, gnad verlichtt, hiemit bittende, ier wellend gott truilich fuir mich bitten, das er mitt siner gnad mir den waren glouben und uns allen wel meren. Und des Jenffers handels halb muessend alle frome gmuͤt und herczen das gott befelen. Der wirt dem rechtten uff dem grossen tag des herren wol sin gang lassen etc. Der thüiffel wertt nit fergeben, das es nit mag recht kon. Es grues wuich und alle, die mir in truiwen nachfragend, gott, unser heiland und einigen trost. 15. mercz im 35. jar. Wuier diener Petter Im Hag. Dem errenden und fromen, wolglerten Meister Heinrich Bullinger, diener der kilchen Zuirich, in sin hand.