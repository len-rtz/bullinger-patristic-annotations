Gratiam a domino. Theodori, quam poterimus, conatus infringemus; non certe videtur hoc temporis statu quicquam vel adversus Bucerum vel aliquem alium tentandum. Quas dedistis literas, legimus. Nemo certe nostrum est, cui non summopere probentur, nisi virum probum aliud stando laudare, aliud vero sedendo vituperare deceat. Literę asecretis per me traditę sunt copiaque illi data, ut, si visum fuerit, apud senatum curet, ut legantur; hactenus nondum tamen lectę. Oeconomum hospitalis in edes meas comigrasse audio; at de suppellectili mea quid actum sit, non inteligo. Per dominum vos oro, ut de habitacione comoda locanda mihi prospiciatur, donec assignatam habere queam. Machinatores nostri; nam questum, imo inventum facinus, atque adeo ecclesię nostrę necem maturant. Ne contenciosus videar, me plane nisi publicis concionibus summa tamen modestia illis oppono. Bene valete. Bernę, 20. decembris anno 37. Megand. totus vester. Viris tum piis tumque eruditis Bullingero et Leoni, Tigurinę ecclesię vigilantissimis ministris ac fratribus suis.