S. Quod rarius ad te scribo, Ambrosii literae in causa sunt; nam ille iam etiam meo loco officio scribendi fungitur, qui potest illi et copiose et eleganter satisfacere. Itaque silentium meum bene vertas, quod nullo fastidio nec ulla tui oblivione nascitur; in oculis enim meis semper talis es, quales sunt amantissimi. Vale et uxorem tuam totamque domum saluta nomine meo studiosissime. Quam me etiamnum affligat obitus Leonis, non possum ulla ratione explicare. Dominus nos consoletur. Ex Constantia, 9. augusti 1542. Tuus Io. Zvick. Praestantissimo viro d. Hainricho Bullingero, ecclesiae Tigurinae administro, suo in domino dilectissimo fratri. Tiguri.