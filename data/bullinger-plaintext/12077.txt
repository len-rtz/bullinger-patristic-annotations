S. in solida salute nostra Christo. Ego vero, mi venerande atque charissime frater, tam muccosis sum naribus, ut nunquam intellecturus fuerim hanc tuam aposiopesim, nisi huius abs te nunc dilucidius admonitus. Ego dominum precabor, ut, quod bonum est in oculis suis, faciat. Ulciscetur quidem innoxium hunc sanguinem, ubi sibi visum erit. Cogitationes tuas et somnia, de quibus scribis, non facile vana esse crediderim; certe apud nos non alia etiamnum feruntur quam cęsos vestros ab Anglo, interim tamen omnia dubia, ut omnes valde miremur adeo nihil certi cuiquam constare nec de conditionibus pacis inter caesarem et Gallum nec de vestris militibus et commisso inter Gallum et Anglum proelio. Ubi primum certa accepero, non committam, ut ipse ignores. Lutheri libellum Ulmę vidit Ioannes Iungius noster, qui hic quoque verbi minister est, idque apud Wittenbergensem quendam, qui legendi eius copiam facere noluerit propter celerem abitum; legit tamen unam forte atque alteram paginam, quas execrationibus refertissimas esse affirmat. Zvinglium, quantusquantus est, diris devovet etc. Schwermeros et Stenckfeldianos, sic enim illum vocat Schwenckfeldum, eodem loco habet. Tu nihil dubita de mea fide; mittam quamprimum exemplar, ubi nactus ero. Quod Cochleo paucis respondisti, bene habet; neque enim istis dignus est impudentissimus nebulo. Postremas ad te literas dedi, cum quibus Vadiani epistolam, quam miseras, remisi. Coloniensem reformationem, ubi satis usus fueris, remitte; videris non magnum operę precium facturus, si legas, praesertim cum legerit Pellicanus. Scripsit nudius tertius d. Albertus Hardenbergius Frisius noster Coloniensem rem totam ad futura comicia suspendisse. Proh miseros comperendinatores! Philippus M[elanchthon] non pridem ad amicum quendam ita scripsit (sed ista tibi; scis, quam periclitetur bonus Phil[ippus]): „Si tantum lachrymarum profunderem, quantum vehit aquę vester Danubius, tamen dolor meus non exhauriretur, quem mihi affert instauratio belli περὶ δείπνου, nec de mearum rerum mutatione valde angor; doleo turbari ecclesias, non sanari; nam controversia his rixis non explicatur nec dirimitur. Multa mecum cogito, de quibus fortasse brevi colloquemur“ etc. De Lavateri filio spero me brevi accepturum aliquid Augusta; quod ubi fiet, tibi quoque prima occasione significavero. Caesarem existimant magna moliri cum Gallo. Valde arridet, quod ex Anglo Jehu facis, quem esse etiam sciemus, ubi, quemadmodum cępit, feliciter perrexerit. Bene vale, mi venerande et suavissime Bullingere, nosque, ut facis, servatori Christo sedulo commenda. Saluta fratres et amicos omnes cum tota tua domo et d. Röstio. Salutant te omnes nostri, praecipue germanus frater et C[onradus] Z[wickius]. Constantiae, 7. novembris 1544. Tuus A. Bl. frater[?] Yetzund kompt ain waidlicher kriegsmann heruß, dem wir gantz glauben geben dorffen. Sagt, das der Engellender gar nichts ussgericht, nachdem er den Frantzosen alls starck gesechen; sonder hab Bolonga besetzt und noch ain statt, die er ouch gewunnen, und seye widerum uber das mehr. Der Frantzos ist wol in die vorstatt Bolonga gefallen, hat darinn etwa 800 erschlagen und die vorstatt eingenomen; hat die noch inn, aber sunst weyter nichts ussrichten mögen. So wisst, das die von Gmynd ain edelman gefangen habend uff herzog von Wirtempergs boden; da hat inn der hertzog zuͦ empotten, sy sollend inn ledig lassen und stellen uff seinen boden, da sy inn gefangen haben. Dazwyschen aber hat der kaiser denen von Gmynd uffs hochst gebotten, sy sollen den edelman hanthaben byß uff der von Nuͤrenberg (deren find er gewesen; dann er Rosenbergisch ist) vernuͤgen; dann er soll ain hoptman gewesen sein von denen, die den Bomgarter von Nuͤremberg gefangen haben. Nun aber ist der hertzog gar erzurnt uber die von Gmynd; hat inen yetz acht burger gefangen und empeut inen, wie sy dem edelman thuͤen, allso welle er iren burgern ouch thain. Allso ist allenthalb angst und not. Die Rosenbergischen haind gar ain frommen burger, ainen Gräter von Bibara[ch] ouch gefangen; wellend sechs tausend guldin von im haben etc. Praestantissimo viro d. Heinricho Bullingero, amico et fratri praeter cęteros observando longeque omnium charissimo. Zuͤrich.