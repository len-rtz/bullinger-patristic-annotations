S. P. Nunc primum apud nos aeditae sunt hae quinque tabulae propositionum, quas tibi mittere volui, quia gratas fore sperabam, nec vero in his leviculis solum, sed in qua re cunque potero, tibi lubentissime gratificabor. Propediem plura scribam. Interim optime vale. Salvam cupio totam familiam tuam, deinde d. Pellicanum, Theodorum, Ammanium, Collinum, praeceptores nostros humanissimos. Vitebergae 1537, 28. decembris. Otho, tibi obsequentissimus. Vigilantissimo verbi ministro d. Henrico Bullingero, patri suo plurimum colendo.