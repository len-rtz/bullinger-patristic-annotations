Summo desiderio tuas accepi. Nam sęculum videbatur, quod nullas abs te acceperam, nec satis ex tuis intelligo, an meas proxime ad te datas acceperis, in quibus admonuere vestris militibus in nostris castris quid scribendum ego et consobrinus meus putaverimus. Fac igitur sciam. Tuas literas Laeto nostro quamprimum reddendas diligenter curavero. Ego etiamnum decumbo, nec heri nec hodie ullum senatorem vidi adeoque ne germanum fratrem meum aut Zviccium. Proinde novi quoque nihil habeo extra ea, quę Lętus quoque ad te puto scripsit. Quas literas ad te nudius tertius, ni fallor, absque meis dedi. Abiturientem enim tabellarium nolebat ut remorarer. Bene habet, postquam advenit lantgrafius, qui secundum deum vice nobis multorum millium fuerit. Quo plures fuerint adversarii, hoc clarior erit domini per pauciores et infirmiores vincentis gloria, qui est per omnia deus benedictus in secula; quem precamur, ne unquam vere se invocantibus deficiamur. Non expecto, mi Bullingere, ut evangelion suum hostibus prodat dominus; aber ich sorgen danecht, wie billich nach dem wir handlen, wir muͤssen noch ain herte nusß drob beyssen. Gott wirts aber doch entlich uff unser seyten haben. Verum interim imprudentię pariter et diffidentię poenas dignas dabimus. Bittend gott trulich trulich fuͤr mich. Miror te ne gry quidem de comitiis istic habitis ad me. Nostri perpetuum senatum habent, ut non raro integro biduo, immo etiam triduo nihil certi a nostris accipiam, sed ea solum, quę literis amicorum aliunde ad me perscribuntur. Bullingero suo. Tiguri.