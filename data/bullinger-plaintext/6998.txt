"Domini Tobiae nostri, viri doctissimi, adventus ut ab omnibus expectatus, ita quoque gratissimus et acceptissimus universis accidit, nec spes nobis de eo oncepta nos fefellit; ipsius enim docendi modus elegans, imprimis suavis, dilucidus necnon efficax omnium hominum ordinibus esse videtur, speramusque, imo certissimo pollicemur ipsius cum vitam, tum etiam doctrinam Christi, domini nostri, ecclesiae maximo et ornamento et usui futurum. Cumque omnibus summe placeat et probetur et satisfaciat, ipse sibi solus satis non facit et causas inde elabendi querere videtur. Sed authoritas tua et aliorum doctorum forsan efficiet, quo vocationi legitimae ulterius adversari pergere desinat." "Si quod senatus consultum, quod ad episcoporum nostrorum causam attinet, hisce diebus apud nos fiat, ego bona fide descripturus et ad vos transmissurus sum." "ne ab illis, qui religionem nostram exstirpatam et prorsus abolitam cupiunt, opprimamur; nam monstri aliquid a certis hominibus ali nobis minime dubium." Curiae Rhetorum, 3. idus ianuarias, anno etc. 67.