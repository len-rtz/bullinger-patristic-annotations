Gott und alles guts! Item der kaiser bewirbt sich um vyl reuter; was es bedeut? Item Franzoß soll naisman in Bemont ain befestigung ingenomen haben; möchte ainen anlaß geben zuͦ unglück. Item der von Büren ist zuͦ Bruchsel kurtz gelegen und bald gestorben; hat noch seine sachen nitt halb nach sinem vorhaben aussgricht. Item in Sachsen sollend aber vyl zaichen aim himel gesechen sein. Item so waiß ich von ainem, der by dem alten churfursten ainen sun hat in der cantzley, das der guͦt, fromm furst gantz hantlich und bestendig ist; hat sich ouch gar in das creutz ergeben, das er allweg muͤsse allso gefangen sein, gott welle inn dann wunderbarlich erledigen. Es habend ouch seiner sün räth lassen fragen, wie sy sich des Interims halber halten sollen, diewyl es inen alls ernstlich und hoch auffgedrungen werde. Hat er inen kain ander antwurt geben lassen dann: "Exemplum dedi vobis, ut, quemadmodum ego feci, ita et vos faciatis." Er wirt sonst noch wol gehalten und hat sinen freyen zuͦgang von leuten, doch verwart mitt Spaniern wie ouch zuͦ Augspurg. Der herr gott well im ain bestendig helldenhertz geben zuͦ allem guͦtem, amen! Zuͦ Costentz hat man kurtzverruckter tag das regiment geendert, klain und gross räth klainert, das jetzund im teglichen rath 22 sind, da vor 31 warend; sind der alten herren vyl heruß kommen, alls der alt burgermaister Wellenberg, Michel von Schwartzach, Onophorus Heuruß und vyl ander mehr, dargegen ander hinin komen, Gorius Ungemuͦt, Nicodemus Guldinast, Claus Schmid, Burkhart Schlaich, Hans Frey, ein bymelber, etc. Den alten burgermaister Zündeler hat man blyben lassen und Hansen Muntpraten zuͦ aim stattvogt gemacht, und sind all sachen gericht, das gross enderungen sonst ouch folgen muͦssend. Man hat ouch all zunfften abgethon, habend ire guͤter, so gemain zunfften gehapt, uff das stürhuß antworten muͤssen. Mitt der gesellschafft uff der Katzen hangt es noch allso; doch achtet man, die Katz müsß ouch haar lassen und werde man ir den schwantz abhowen, damitt es glich zuͦgang. Der oberst hat vergangner wochen gen Yenspruck postiert und, alls man sagt, zu dem jungen printzen. Von Basel schribt man, wie ir wol wisst, dass der bischoff der statt das Interim usß kaiserlichem bevelch zuͦgeschickt und inen zuͦgemuͦtet habe, sölichs anzenemen. Was sy geantwurt, mag ich nitt wissen; ist euch unverborgen. Der Kaiser lygt gar inn, und wirt von aim treffenlichen ort geschriben, er solle in ainer ernstlichen beratschlagung sein aines kriegs, wie dann sin bruch sit, das er sich allso innhellt, wann er ain grosse sach zuͦ beratschlagen [hat]. Man schribt ouch dabey, das nieman aigenlich wisse, ob es wider die Seestett oder die Aidgnossen seye. Wie man yetz uff bestetgung des regiments widerum zuͦ Costentz von newem geschworen, hat man die kirchen mitt ainem uffrechten fennle verwart, ain zaichen ains grossen misstruwens. Man hat ouch die articul dermassen verlesen, das nieman waist, was er geschworen hat, und ainer des klainen rats seit, er wisß gar nitt, was er geschworen hab. Es hat ouch weder der burgermaister noch neuw stattschriber copiam der articul. Dem spital zuͦ Costentz sind sine guͤter noch verlegt in des königs land; ouch ist die kaiserlich acht wider Costentz noch an vylen orten nitt uffgehept, und sagend doch die commissarij, es seye nun noch um erledigung ze thain ettlicher articul. In summa: es waist nieman, was es für ain seltzam verworren sach sit. Der Eckle, hoptman, so ouch zuͦ Costentz lygt, wirt yetz von dem kaiserliche fiskal um 2000 fl. angefordert, umb das er wirtempergisch gewesen und widern kaiser, desglichen herr Felchär von Knöringen um 8000 fl. a suis iudicatum ultima iudicatione opportere recipi Interim; multa tentata apud episcopum sed frustra; se cum aliis ministris 22 daturos responsum senatui etc. Er trachtet hinzeziechen, quamquam nescit quo; liberos habet sex, decrepitam secum socrum et uxorem haud firmę valetuidinis. Calvins schrift über das Interim lag dem brief bei; doch konnte ich sie noch nicht lesen; ich fürchte, der Kaiser nehme davon Anlaß, gegen die Genfer vorzugehen. Mitto exemplum [literarum] mearum ad Bernenses, praeterea epistolas ad Hallerum et Musculum nostros, quas diebus hisce in codice quodam nihil minus quam ipsas quaerens repperi. Volebam autem illas proximis ad te datis literis coniungere; verum cum abmandandus esset nuncius, diu quaesitas nusquam inveniebam, quia imprudens in codice concluseram. Iam igitur vel sero accipient, officium tamen meum qualitercunque sensuri. Ah ora pro nobis, mi amice et charissime frater. Sęculum videtur, quod nihil abs te redditur literarum. Admone nos tempestiviter, si quid forte proximis comitiis adversum exules nos apud vestros C[aesar]. Si quid quando scribere velis, Vitodurum mitte hospiti, cui Corona insigne est; nam illuc subinde Hieronymus Emporus, porrochus hic noster, proficiscitur. Germanus meus frater cum optima sorore meaque coniuge te tuamque domum plurimo plus in domino salvere et valere iubent vestris se piis votis diligentissime commendantes. Salveant omnes fratres et amici, inprimis administri tui, in domino cum Gervasio nostro et utroque Anglo, Butlero et Hopero. Bene vale. 14. Februarii 1549. Bullingero suo. Tiguri.