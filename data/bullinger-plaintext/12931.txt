S. in domino. Wen ir wöllent hupsche, wolgeferbte und ußerlesenę wolle kouffen, so mögent ir mir die farben schicken. Ir fynden sy nymmer hupscher dan jetz. Dorumb sind gewarnet by zitten. Uff pfingsten furt man sy gon Zurzach und Straßburg. Nova, quę fortasse tu melius nosti quam ego: Es ist ein uffruͦr gsin zuͦ Francfort, 6 burger gefangen. Mann seyt, sy haben wöllen den von Buͤren hinweg fuͤren mit ein lantgrävischen edelman. Etlich meynen, es sey allein ein argwon von ynen. Der Saxo elector hat vil hülff von Behemen und Polen; sol den Maximiliann, den son Ferdinandi, gefangen haben, ducem Moritz geschossen. Ferdinand schreitt umb hilff. Ist umbgeben, belegert in ein stettli. Man sagt, der lantgraff rust sich vast. Wölle die zuͦ Brem entschütten, die belegert sindt vom Marti von Rossen, der ein niderlendischen huffen hatt. Doch sol er kein geschütz by im haben. De Bohemis certum est, quod defecerunt a Ferdinando. Argentinę timent seditionem ob turpem deditionem. O miseri et bis miseri, imo avari mercatores! Vale. Basileę, 18. aprilis 1547. Tuus Gastius. An den wolgelerten herren Meyster Heinrych Bullinger, lütpriester zuͦ Zurich, mynem lieben, günstigen herren, zuͦ handen. Zurich.