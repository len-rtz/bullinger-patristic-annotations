S. D. Accepi binas tuas literas, compater charissime; eas, quas inscripseras d. d. Gessnero, curavi ipsi protinus tradi. Quod scribam, nunc non habeo, nisi quod illi, qui ex Gallia veniunt, pro certo referunt persequtionem opera et instinctu Guysianorum et rasorum unctorumque maledicto chrismate, chara[c]tere bestiae, progredi. Dominus, qui regem potenter cohercuit, potest et infelix illud avicium per acsipitrem aliquem dispellere et in fugam convertere. Nunc totus occupatus sum scribendis literis et mittendis Francfordiam, ut inde in varias nationes ad amicos perferantur. Mitto tibi et d. Gallicio Sermones nostros in Ieremiam nunc aeditos. Puto me tibi et Gallicio nostram catechesim misisse; si non misi, submittam adhuc. Benigne haec a me accipite. Wenn ich üch anders gern schanckte, hätte ichs nitt; acht ouch, das sye ein komliche und üch fuͦgeliche schäncke. Valete. Saluta d. d. consules, Philippum etc. Com[m]end me legato et saluta illum amicissime; scribam ad eum, si aliquid memoratu dignum ex nundinis accepero. Tiguri 25. augusti anno 1559. Bullingerus tuissimus. 20. augusti Ferdinandus post soluta comitia Augusta discessit Viennam.