S. Remitto ad te tuas literas ex literis scriptis in exercitu. 1. et 2. huius mensis accepi conestabilem, admiralium et marescalcum St. Andree captivos esse Attrebati, vocamus Arras, ubi tractant de pace cum Atrebatensi episcopo cancellario Philippi Domp Rigomet et matre ducis Lotaringie, ita ut speretur pax. Ultima augusti rex et dolphinus sumpserant eucharistiam. Distant duo exercitus tribus aut quatuor miliaribus nec separantur ullo flumine aut urbe, ita ut, nisi brevi concludatur pax, ad manus deveniendum sit. Non est ocium scribe[re] ad amplissimum senatum; excusabis et hec indicabis certissima. Bene vale et amicos salutes meis verbis. Soluduri 10. septembris. Tuus ex animo Coignetius. D. Henrico Bulingero.