S. D. Recepi tuas, vir praestantissime, mihi longe gratissimas una cum scripto Constantiensi. In praesenti vero, quod scribam, non habeo. Has tamen cursori dedi, ut tibi occasionem darem rescribendi. Faustissimum nuncium affert hic cursor. Dominus Iesus confirmet invocantes nomen eius! Tiguri, 23. martii anno 1547. Bullingerus tuus. Clarissimo viro d. d. Ioachimo Vadiano, consuli Sangallensi, domino suo semper observandissimo. Sangallen.