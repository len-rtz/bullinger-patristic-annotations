Quid novi, modo brevibus accipite. Hic dicitur concilium hinc ad bien[n]ium translatum esse. Anticristus conatur, quantum potest, tenere imperium in mundo; sed semel dominus spiritu oris sui interficiet eum. His diebus preteritis quidam puer, an[n]orum natus forte 17, in contione in sum[m]o templo publice reprehendit Franciscanum quendam socolista[rum], qui conci[o]natus erat deum dare paradisum hominibus mediante operibus suis, et nisi haberent opera, non possent ingredi regnum cęlorum. At ille iuvenis in medio stando dixit: „Tu mentiris, tu mendatium maximum dicis, Franciscane“, et sic populo dixit: „Nolite credere, quia vos decipit.“ Illico Franci[s]can[u]s iratus festinans des[c]endit de sug[g]estu et noluit finire concionem. Et in concione erat vicarius antichristiani episcopi et ius[si]t eum capere, in carceribus ponere. Et voluerunt eum cecinere palinodiam, et iuvenis ille noluit, et per aliquot dies sic stetit. Tandem, quia est nobilis, venerunt parentes, af[f]ines omnes, et voluerunt habere et habuerunt. Et monachus dicebat: „Tu non potes intelligere scripturas. Tu es puer. Nondum vidisti bibliam. Ego vero sum iam senex; totam vitam meam in literis sacris consumpsi, et vis melius me intelligere? Quę ego dixi, sunt vera!“ Puer tum dixit: „Fateor me puerum; sed scriptura dicit: ’Ex ore infarium et lactentium perfecisti laudem’ [Ps 8, 3]. Deinde non est in ętate aut in vestitu sita intelligentia scripturarum, sed in spiritu. Dominus habitat in cordibus hominum iuxta sententiam Pauli et non in vestibus aut in sectis.“ Et sic dimiserunt eum hac conditione, ut ipse crederet, prout vel[l]et, sed ne ex[c]itaret tumultum in populo. Et [si] vult excitare, mittent ad triremem. Sunt pręterea nonnul[l]i alii, qui sunt novi christiani facti et boni, inter quos unus precipuus est, qui vocatur Paulus Hubertus, tutor causarum civilium, et factus est tutor causarum spiritualium modo, qui vos omnes in domino salutat et orat vos, ut oretis dominum pro nobis Italis. De me autem s[c]iatis hoc: Patrem meum, ut in superioribus literis scripsi, libenti animo me recepisse et aliquid bene sentire de religione. Spero in domino bene cessurum res meas. Orate dominum in publicis precationibus pro me, quia sum iam in tribulatione aliqua, quę me vexat multum. Orate patrem ęternum, ut fortunet prospere, et semper tamen sua voluntas sit facta in omnibus. Iam sum Imolae, civitas subdita papę, quę distat a Bononia 20 miliaribus Italicis, quę sunt 4 Germanica, et maneo cum isto causidico, de quo supra dixi, et scribo causa clientorum suorum, et cum eo in domino vivo et indies melius spero. Bene valete omnes in Christo. Imolae, 11. die februarii 1545. Vester omnium minimus frater Andreas Colettus Italus, qui fuit Tiguri circa principium maii in anno 1544, una cum Thoma Lüberio Germano.