Joach[imus] Vadianus, tertio Calend. Febr. 1547. De Gwaltheri rebus vellem abs te mature et bona fide certior fieri. Nil dubita, quin omnia illius caussae suae hoc peius apud adversarios habeant, quod Zvinglii nostri gener est. Quam facile autem opprimentur, si tacere nos ad quamlibet maledicas calumnias iniuriasque, papae imprimis, nihil reponere et fidei nostrae rationem reddere orbi iudicanti non licebit! Eritne salva conductio foederis, quae et nostrae nos religioni asserit? Wie werden wir bey unserem glauben bleiben m√∂gen, wann sy uns denselbigen gegen den lesterer zu vertedigen und allen spann an den tag zu thun nicht zulassen wollen? Sed id genus artes promovent episcopi et abbates clanculariis suis in conventiculis.