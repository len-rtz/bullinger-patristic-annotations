S. Oro, ut, si is, qui has ad te perfert, causam habet bonam, interposita fide authoritateque tua apud bonos iuvare velis hominem; etiam ex officio id facies tuo, et hic nobis plurimum gratificaberis. De amicitiÄ™ nostrae fide spero sempiternam in nos esse gratiam Christi. Oro, ut salutare diligenter amicos velis omnes, Theodorum nostrum amicissime. Spero nos omnes in Christo Iesu redemptore integre conspirare. Quae enim causa est, cur nos non toto pectore invicem redempti domini amemus, et cur non in unius eiusdem principis Christi laudibus celebrandis studia omnia et vires omnes coniugamus? Vale cum uxore et liberis chariss[imis] in domino optime. 6. septembris. S. Grynaeus tuus. Clarissimo viro d. Henrico Bullingero, amico et fratri. Zurch.