Gnad und frid. Ich fürcht, Straßburg habe sich lassen mitt glatten worten under den keyser bringen. Habend ir gewüsses, so schrybend. 2. martii hat der churfürst den keyserischen huffen geschlagen und gar zertrent, in 1000 pferd erlegt, vil fuͦßvolcks umbbracht, 6 fenli überig zwungen ze schweren, in 6 monaten wider den churfürsten nitt ze kriegen. Da ist, inn und nach der schlacht, vil adels gfangen und insonders ettlich herren, alls margraff Albraecht von Brandenburg, lantgraff von Lüchtenberg, der graff von Haͤlffenstein, graff Joͤrg von Manßfeld, etc. Diß all sind gfuͤrt in Denmarck. Es hat ouch der churfürst sin eigen wyb und kind dahin gefertigt zuͦ merer sichrung (es wirt mir zuͦgeschrieben von Constanz), dann er sich gar in lermen gerüst. Wil dem keyser wyter under ougen ziehen. Der keyser was uff dem waͤg uff Nuͤrenberg. Alls imm aber zuͦ Noͤrlingen der fürsten niderlag angezeigt, ruckt er wider uff Ulm. Den bischoff von Augspurg schickt er mitt 50 pferden ylendts gen Rom umb ein frischen italischen züg. Diß zeigend an d. Myconio, d. Dryandro, d. Oporino, d. Hervagio et Episcopio, etc. Die gruͤssend mir, etc. Libenter scripsissem d. Myconio. Nihil possum. 19. martii 1547. H. B. Papa misit exercitum sub duce Reginaldo Polo, Anglo cardinale, ut Angliam vexet; sed frustra, nam 20. februarii coronatus et receptus est a toto regno. Deinde foedus Hamburgi pepigerunt Anglus, Gallus, Danus, Polonus et Saxo cum urbibus maritimis, etc. Plura non possum. Haec iam accipio ex Augusta. Sinem lieben herren und bruͦder d. Myconio und Ioanni Gastio, predicanten zuͦ Basel.