Graciam et pacem a domino etc. Tuę charitati pro universis in me collatis beneficiis satis gratulari non possum. Spero tamen aliquando fortuito obventurum, quo etsi non omnia, aliqua tamen ex parte me compensurum; tu tamen interim me non minus atque semper fecisti commendatum habeto. Essent sane perquam plura, que libentissime, cum presens ore non possim, absens litteris colloqui vellem, si non litteras intercepturas [!] timerem. Proxime enim eciam ad te scripseram, verum hasce litteras tabellarius in Mellingen oblitas reliquit. Gaudeo profecto in hiis nichil, quod timeam, scriptum, propterea quod hospitem in Mellingen, Faßbinder, in cuius hospicio littere relicte sunt, neque tibi neque michi bene velle verear. Fiet autem in brevi, quod tu vel ad me, quum Bernam versus vis, vel ego ad te Tyguri veniam, ubi tum omnia ad sacietatem usque tractabimus. Vale, et Ioannem Sebastianum Bestly apud nos in symmystam meum electum scias. Propterea has litteras magistratus noster ei mittit, ut ubi primum nunc possit, se ad nos vertat. Salutato mihi uxorem tuam cum liberis, M. Leonem, Utynger cum uxore sua, d. Heinricum Goldly, d. Vyß, et quotquott de me te rogaverint. Et caligarum pro uxore mea tuum nie debitorem esse nondum oblitus sum. Datum duodecimo die iunii anno 1532 Ioannes Zender Semper tuus. Non minus integro quam erudito viro M. Heinrico Bullingero, ecclesiasti apud Tygurinos, amico et fratri observandissimo.