S. Nunc demum res huc devenit, ut universitas pastoratum ecclesię conetur serio subiicere sibi adnuentibus deputatis et quibusdam ordinis senatorii, tum cogere d. Grynęum et alios quosdam ad gradum lectionibus ipsorum congruentem. Hic, qui vester est, etiamnum vires omnes intendit; hac via nanque persuasit sibi fastigium se adsequuturum. Scriptum obtulerunt nobis intolerabile, quo, si cogere tentabunt, eiicient me praesertim; nam prodere ministerium nolo. Providebis igitur de loco, qui eiectum recipiat. Theodorus, nescio, vivat necne. Rodulpho commisi, ut describeret tuo nomine, quę vides; mihi non erat ocium. Vale cum tuis et Pellicano. Basileę, raptim, 3. maii anno 39. Os. Myconius tuus. Domino Heinricho Bullingero, episcopo Tigurino, in domino suo.