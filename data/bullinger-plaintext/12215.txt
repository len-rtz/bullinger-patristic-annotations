Hęc vellem meo nomine, si tua claritas ad Bullingerum scriberet, per occasionem ei significaret simulque gratias ageret, quod pro sua insigni et liberali in me benevolentia et humanitate misisset aliquot libellos et pariter in proximis suis ad me rogasset et obtestatus esset, ne alienarem ego mentem meam ab eis propter quorundam contra ipsos maledicentiam - adiecta ista contestatione, quod tales ipsi non essent, quales illi pingerent eos -, et (quod mihi valde gratum fuit) adiecit: „Sumus sane homines. Desunt nobis plurima, sed hic consilia et admonitione fratrum nunquam sprevimus neque porro despiciemus.“ Hęc Bullingerus...