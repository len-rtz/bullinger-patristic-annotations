Frid und gnad von gott unserm vatter und heren Ihesu Christo sy mit üch allzit zuͦvor etc. Wolgelerten, frommen, fursichtigen, wisen, günstig lieb heren und bruͤder. Ais dann ich verrückter zit von uch fur mine gnädig herren von Zurich furgestelt etlicher pfarre[n] halb, und aber ich domals nut mocht verfahen; so aber ich widerumb in disen tagen von uch furgestelt bin worden und [mich] mine g[nädigen] h[erren] angenomen und gelihen die pfar Louffen, in wel[chem] handel ir nit die minsten gewäsen und uch ernschlich hierin gearbeittet, damit ich wurd versähen, umb weicher müe und ernschlicher arbeit sag ich üch hohen danck, mit erbiet[en], sölichs umb üch ze verdienen, wo ich yemer kan. Bitten üch hiemit, wollent gott für mich bitten, das er mir min mund uffthuö, hiemit ich sin lob und er möge verkünden, ouch mir sinen geist sende, das ich alles, so der er gottes zuͦstat, nach sinem göttlichen willen voistrecke. Ich befilch ouch üch mich, das ir mir beholffen und beratten syend in allwäg; hiemit ich sölich schwär ampt nach dem willen gottes möge versahen. Und wo ich mich nit hielte, als ich billich solt, weilend ir mich vätterlich warnen und straffen. Der her got wone by unß alien, gäb unß sinen geist. Amen. Datum 20. iunii anno 36. U[wer] w[illiger] Heinrich Stoll, burger zuͦ Wintertur. Den wolgelerten, frommen, fursichtig und wisen Meister Heinrich Bullinger und Meister Leo Jud, sinen gunstigen, lieben herren und frunden.