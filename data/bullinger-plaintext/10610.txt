Salus et pax Christi. Non miror, si quando siles, charissime frater, cum sciam te silente nihil dignum esse, quod scribas aut quod me scire referat. Idem tu de meo quoque silentio iudicato. Quę tu vero ad Bucerum, summe placuerunt gratissimaque fuit eorum lectio. Sic enim se res habet et de sacramenti et consiliorum ratione. Cuperem autem videre, quid tibi responsurus est Bucerus. Deinde, quae ad me scripsisti, legi cum voluptate, et plus tibi debeo certe hoc nomine, quam unquam solvendo esse possim. Spero enim Bucerum intra mensem adfuturum. Hinc ex tuis et Pellicani argumentis quędam furabimur, quo instructiores cum illo agamus. Remitto autem annotationes tuas, Pellicani non item; impossibile enim mihi fuit describere hoc tempore, sed sequentur. Rescripsit Bucerus, optimus vir, aliam apologiam, sed non acrem, in qua apertam spem nobis facit se causam concordiae non prosequuturum. Hinc deo agendę gratiae; non enim omnes tam tractabiles sunt. Nos hic perseveramus constanter in hac sententia Galliarum regem nihil, praeterquam quod suum est, quęrere, idque odio cęsaris et titulo concilii pro Germanis impetrandi. Utinam, utinam Germania sapiat! Deinde nulla res hactenus adeo offendit bonos quosvis atque data illa consilia, et quo magis usum et exitum perpendimus istiusmodi consiliorum, hoc magis displicent tam inconsultae cogitationes. Sed speramus Christum affuturum nobis, quem etiam non cessabimus orare pro ecclesia sua, et fieri potest, ut redactis in cineres consiliis datis, idque sui spiritus virtute, nos quoque discamus posthac cautius tractare communia ecclesiae catholicę negotia et magis atque magis intelligere istud Christi: "Cavete ab hominibus" [Mt 10, 17]. Utinam et hoc penitius intelligeremus: "Regnum dei non venit cum observatione" [Lk 17, 20]. Nam et Bucerus in ea sententia est, qua olim patres - imo ex patribus hanc imbibit, ni fallor -, utiles esse ecclesiasticas ceremonias, atque adeo, ut non videas sanctiores iam christianos iis, qui sub ceremoniarum disciplina vixerint, quasi vero non ęque pios et cordatos sibi elegerit Christus ex ipsissimo mundo. Nascitur ergo quęstio, an ceremoniae prosint in ecclesia, et mea sententia est non prodesse, imo non mea, sed bonorum omnium apud nos, et credimus te cum optimis quibusque manibus et pedibus iturum in nostram hanc sententiam. Si diversum adseritur, iam ex hac quaestione sequentur multae aliae, praecipue, quae ceremoniae seligendae; hinc, quantum tribuendum istis, item quę liberę, quę non liberae, et omnino nullus finis erit disputandi de istis, donec ex Christi regno novum nascatur regnum facierum. Nos hic, quotquot sumus, credimus regiam viam plantandi, instituendi, promovendi sustentandique regni Christi hanc esse: strenue, pure, simpliciter magnoque animo predicare verbum Christi et sacrosanctum evangelium. Ex hoc enim corda reformantur hominum, cum ceremonię nihil quam hypocritas faciant. Und das ist ains. Quod autem ad disciplinam adtinet eorum, qui non trahuntur evangelii verbo, credimus nihil ad rem facere magis, quam inhortari magistratum, ille ut manum addat vigiletque, ne infrenis sit populus et sine disciplina vivat, negamusque iterum atque iterum, etiam atque etiam ceremonias aptas esse ad veram et solidam disciplinam sive ex ceremoniarum regimine nasci posse vere christianos nisi tales, quorum te merito pęniteat et quorum hypocrisi pura cordis et fidei nostrae iustitia brevi perdatur. Me judice ceremoniae pariunt insignes hypocritas iustitiae dei non subditos, deinde etiam pernitiosissimos hostes veritatis. Und das ists ander. Meditantur alii medium quiddam, qui non verbo in corde nec magistratus autoritate secundum carnis duritiem, sed ceremoniarum institutione extra omnem regiam dei viam ducantur. Wann wir aber fry uff dem gnadenweg und gottes ordnung fürzugind und tribind das wort ernstlich und trülich und befelchind die unzognen flaischlichen der anderen ordnung als der oberkait, so volgete hierus, das, so vyl die ordnung des worts antrifft, wer es wurd annemen, dem wurd och ernst daby sin, und wurd guͦt christen geben von hertzen. Wems nit gfiel, der wurd uns lassen faren; den liessind och wir faren, bis er des worts glich Fro were. Were dann vil flaischlichs leben, da hielt man trülich an mit betten und vermanen an die oberen. Griffind sy söllichs an, so wer es wol und guͦt und muͤst man got darum dancken. Griff sy es nit an, so hettend wir das unser thon. Diewil sy uns dann predigen liess, so geb es ye lenger ye mer recht christenlüt. Keme es darzuͦ, daß man uns nit predigen liesse, so wurd man dann erst recht spüren, welche des gaists Christi werind. So imaginierend aber etlich ain mitlen weg, da durch man christen mach und das volk in zucht halt, id est per ceremonias, quas, si quis vel impiissimus observat, tamen velis nolis christianum sese gloriatur. An vero ex ceremoniarum disciplina tam insignes christiani nati sunt? O deus, an non truculentissimi quique hostium ex hac tamquam ex equo Troiano agminatim prodierunt? Sed de hoc satis est. Habuisses paucioribus, quid volo et quid de ceremoniarum regno sentiam, plane aliud nihil, quam quod de hypocrisi, hostilitate et multa, multa discordiarum materia sentio. De Galli conatu et pietate nihil scribo. Sentio autem tecum per omnia, et summa est: Satan persequitur ecclesiam et regnum Christi titulo concilii et concordiae. Neque vero singulorum principum huius seculi ingenium possum describere, sed pasquillus ille Romanus fecit officium suum, huius iuditium et sortes ad te mitto. Vera et magna mysteria sunt sententiarum. De Ambrosio toto hoc mensae [!] ne verbum quidem audivimus. De exercitu Meronae collecto nihil habemus fide dignum. Ex multis aliquot electi sunt, alii redeunt cum multa indignatione. Bucerum nunquam desine amare, et quod ad hanc concordię causam adtinet, potes excusare etiam, praecipue apud eos, qui iuditio non omnino sunt puro quique uno ex lapsu totum soliti sunt hominem damnare. Iam vale cum charissimis mulieribus, matre et uxore, puellis quoque dulcissimis. Utinam Christus te nobis incolumem servet diutissime. Pellicanum, Theodorum, Leonem, Stainerum, Utingerum et reliquos omnes fratres et convivos cupio valere perquam optime. Tuus Io. Zvick. Ich bit uch um gotswillen, verzichend mir min ellend schriben. Ich welt lieber zuͦ Urdorff ym bad mit uch davon reden, dann schriben.