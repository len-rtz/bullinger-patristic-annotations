Salus a Christo. Wuß, lieber bruͤder, das ich nit han können kon uff zinstag, wan der vogt erst hat kuntschafft ingnan, die myr vil mee hat gseit, dan ich han dar than. So wil mich auch dunckan, es sig nit für mich etc. Witter so hat mich gott erlöst von minem durfftig an sontag. Ouch ist min bitt, kanst du mir nit praedicieren - als min höchste bitt wer und der puran, dan es grosse kilchwiche wirt syn -, du wellest mir, als du fern hast, uff die kilchwich «racionem fidei nostrae ab antiquis patribus usque ad nos» schriben, wil ich selbst thuͦn. wuß, das ich weder huͦnner noch ganß noch vogel mee kan faan; ich bin gaar im ungfel. Ich bin ouch an mitwuchen aber am schulthessan gsyn; wendt sy die puran von Arni beschickan und andere brieff uffrichtan, das fur uns wirt syn, dan etliche guͤtter darvon verkaufft sindt. Vive et vale. Salutato familiam. An Heini Meister.