S. Literas missas d. Gilberto per fratrem, qui ad nos veniet futura hebdomada, transmittam et miror, cur nihil illi rescripseris, quum avide tuas expectet literas. Cochlaei en librum. An dignus sit responsione, tu videris. Arrogans homo veritati se nunquam subiiciet, ut ex illius scriptis apparet. Buceranis Apologia vestra in Lutherum maxime displicet. Vale cum omnibus tuis. Basileę, 27. aprilis 1545. Salutem precor d. Theodoro, optimo viro. Tuus Gastius. Vas cum literis et libris statim recipietis. D. Heinricho Bullingero, pręceptori suo semper colendo. Zurich.