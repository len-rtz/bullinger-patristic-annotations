Gnad und frid vonn gott. Was der münch von S[ant] Gallen vor den 4 orten fürtragen, ist üch unverborgen. Er begärt den kouff, den Doggenburgernn gäben, zu venüten. By unß ist er nitt werd xin. Diewyl aber der zweyen orten radtsbotten by imm xin, hatt man lüt zuͦ inen verordnet und inen den wyn geschenckt, vom und inn radt beleydt, sust aber nienanhin gefuͤrt, nienan uff gheiner stuben geschenckt noch besonder gesellschafft geleystet. Min h[err] Röyst was zuͦ imm bescheyden; aber nie hatt er zuͦ imm gewöllen, dann er wenig gunsts zuo imm und sinen pfaffenknächten treyt. Ghein entliche antwurt ist imm worden, dann man werde ouch andere verhören, die inn der sach zuͦ handlen. Mitt sömlicher angehenckter antwurt habend sy inn abgefertigt. Der münch ist wol gefuͤtert, feyst und starck. Acht wol, S[ant] Benedicten regel thuͤge imm nut wee. Von gottes genad ist by unß ghein schwanckenn imm glouben. Der fürtrag miner h[erren] vonn Zürych und Basel ist gelich, trifft das kriegen, püntnussen und pensionen an, dero sich zu müssigen dann min herren wol verston, und ermässen mögind, was uß dem spyl werden. Wenn aber mencklich zu krieg louffen und sich in püntnuß und gunst der fürsten wit ynwicklen, werdent sy mitt der zyt besser fuͦg haben, sich ouch zuͦ versähen, wenn ioch ghein warnung noch pitt nützid hilfft. Hoff zuͦ gott, sölichs wurde nitt mitt schaden des gloubens beschähen. Video concordiae istius duces et consultores delusos esse sua spe. Iurarunt in verba Lutheri, qui a nobis palinodiam postulavit. Subscripserunt tamen, revocationem renuerunt; sed tamen accesserunt communicantes cum eis. Retractavit Bucerus, quae in 4 evangelia olim scripsit de eucharistia. Ea Basileam misit ad Hervagium Plura iam non potui festinante Widehuͦbero et contionis hora urgente. Vale, vir observande. 22. iulii 1536. H. Bullinger. Praestantissimo viro doctori Ioachimo Vadiano, Sangallensi consuli prudentissimo, suo domino colendissimo.