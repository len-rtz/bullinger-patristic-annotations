Pacem veritatemque diligere donet ille, qui est pax et veritas ipsa, in domino observandissime et colendissime! Quomodo contentio illa, de qua nuper tibi scripseram, inter me et Zoffingenses orta, iam iam transacta sit coram magnifico senatui Bernensi, breviter et in veritate quidem sic accipe: Erstlich, uff gehaltne colloquia zuo Zoffingen, in gegenwurtigkeit mines her vogts gehalten, von wegen einer predig, so Göppelius, Benedicti mitgeseel, in miner gegenwürtigkeit thuon, deß vertrags halber zwuischet uns uffgericht, dahin dienend, das ir gethone predigen wider den vertrag nit seynd, sonder hiemit concordierind und im grund eins seynd, etc., (welches ich umb so vil widerfochten, das der vertrag ein anders zůgaeb - wie dann er ouch thuet), und deßhalber der und ander artickel vom colloquio und minem herren vogt den vier schydmenneren gen Bernn zuogeschickt, etc. Uff das ist ingefallen die winechten, das min herr vogt (uß sonderbarem befelch) herr Benedictus und demnach Göppeln gehört predigen von dem handel. Da hatt Göppel sich abermals referiert uff sine vorigen predigen und ouch also fürgefaren wie von alter haar. Nachgendigen sontag, da sy abermals (nach irem bruch) das nachtmal begond, hatt Benedictus predigett, aber ewer vermanung nit gevolgt in dem artickel ewerer anttwort anfahend: «Video, charissime mi Benedicte» , etc., und also nit allein adversariam partem oppugniert, sed potius ut veritatem asseruit communicando cum Göppelio, etc., quo multi scandalizati. Zuo dem anderen ist Benedictus by Göppelio gestanden vor chorgericht Zoffinge uff fritag vor Winechten. Und waß Nicolaus Huober, ordinis senatorii apud Zoffingam, sy vermant, das sy lerind vom nachtmal lut gehaltner disputatio, so habend sy im kein heytteren bescheyd geben, dan den hand sy ouch gott und der oberkeit befolet, wie ander meer. Sind ouch also uff ir wyß fürgefaren und nachtmal begangen zwey mal absque ullo ordine, etc. Nachdem hand min herren mir geschriben, sy ze berichten obgedachter dingen; das ich nun thuon, und angends ouch her Benedicten. Der hatt sich gantz gefangen geben und mit euch und eweren responsion sich wellen entschuldigen, und fürhin das best thuon, und der glichen ding meer, und mit här Batten in einen newen zang komen (unnodt yetz ze melden), also das er ouch für radtt darumb ist beschickt wörden. Und nachdem herr Benedict 3 mal vor radt erschinen und die 4 schydmenner ouch, ist er uff witeren bescheyd wider geheyssen heym gon. Daruff ist beschriben Göppel, min herr vogt, Niclaus Huober und ich uff 16. dises monetz und am 17. tag verhört; darzuo ouch beruöffen die 4 schydmenner. Da hat der processus gewert von achten an byß uff zwuölffin. Erstlich sind verlaesen die geschrifften mines herr vogts, darinnen er ordenlich allen urhab diß spans in einer kirchen Zoffingen erzelt, mit meldung aller unkomligkeiten hierus gevolgtt. Und zum letzsten min herren vermant, das sy den lasterstein wellind werffen ab iren achßlen, den sy lang gnuog der luten halber tragen, gotz straff ze verguomen, die uber die richstett gangen, unzwyffel der unglichen lere halber vom nachtmal, etc. Zuo dem anderen ist gelesen min berieff uf gliche meynung lutende. Zuo dem dritten ist anzogen Göppel, das er die zween brieff verantworte. Eb nun das beschächen, hatt min herr vogt begertt ze verhören den uffgerichten vertrag. Den hatt gelesen Eberhardus a Rümlang. Daruff herr Joß Göppelium gefragt, eb er den vertrag für christelich und recht gebe, etc. Daruff er geantwort: «Jaa», etc. Zuo dem 4. hatt Göppel begertt [z]e verlesen und ze verantworten sin predig am Winechttag thuon, das im vergunt. Daruff herr Joß geredt sampt sinem bystand: «Es verwunderet uns, ob yemandt habe mögen die dunckele predig verston, die wir ze ermessen gebend euch, unseren herren! Zum anderen so hörend ir, unser herren, das er die wuort vom nachtmal nit ein mal anzogen und die nit ußlegt nach inhalt deß verleßnen vertrags», etc. Zuo dem 5. hatt sich eine lange entschuldigung mit listiger ußrede zuotragen mit Göppelio. Daruff im der vogtt so manlich widerstand thuon (und sonderlich mit der exhibition), das ein wunderbar werck gotz ist. Der Göppel hatt ouch dem vogtt nüt unverwyssen glon, dan vil gewüßtt, waß da, dört gredt (sed per falsos fratres et delatores), und inn als ein saecher anzogen. Uff das zuo im gestanden sine schwaeger, venner Dorrman und venner Steyger. Und habend min herren darumb muössen erkennen, ob der vogt ein secher oder nit. Da ist erkent, das er ein amptman und das thuon, das im min herren empfolet, etc., und nit ein secher. Zuo dem 6. habind die vier menner mit sampt dem vogt Göppelium mit siner eygnen handgeschrifft muössen bezügen der lugen und unwarheit, die er prediget Zoffigen. Also schwarlich gatt es zuo, sin schwetzigen luterschen und butzerschen schriben ze convincieren, etc! Zuo dem 7. ists komen an den Huober. Das hatt ein langen handel geben. In summa: Er ist ein mexger und min vogtt ein schnider. Und han das für ein wunderbarlich werck gottes, quod multorum predicatorum labia muta sint facta, et tam disserta labia (ut vocant) laicorum in deffendendo agnitam veritatem disputationis Bernatis. Soll mir gott helffen: es ist in disputatione Berna sölcher herelicher kampff und syg nit erhört als an dem ort (ein wuort han ich nit greden, bin ouch nit gefragt, sed scriptae litere loquuti sunt)! Zuo dem 8. sind wir fürgestalten. Senatus frequens aderat et totus exceptis schultetho a Wattwil, venero a Gravenryd, vennero Dillger, Ruodolpho a Erlach. Die antwort ist also gefallen, in magna contione populi assistentium schulthetum more Bernatium. Also hatt Nägelus geredt: «Herly, herly (ad Göppelium), min herren hand eweren span und zang nunmeer lange zit gnuog gehörtt, was der sey und wie er sych zuotragen. Unlang hand ir geschworen und vertrag uffgricht und nit gehalten, sonder ir farend für mit ewerer predigen und leren, die ir heut anzogen. Und min herren verstanden, das dem nit ist glept, dem aber ir soltind glept han. So ist uff das miner herren wil und meynung, das sy deß zangs und spans in ir statt noch landen nit meer dulden wellend, und ewers kempffen nütt, und darumb euch beyd, Benedictum et Göppelium, geurluobet haben. Das ist für eins. Zuo dem anderen sond ir beyd dem vogtt, her Petern und dem Huober geben iren erlittnen costen.» Und das ist, das ich uff das kurtzest in einem sölchen langen handel euch und ander, mine lieben herren vaetter und bruͤder, in yle berichten. Wette gott, das meng byderber man gehört die geschwinden reden, list und renck Göppelii (fuchs über fuchs) und das handtlich abhaeben derer zween meneren, hii laureo digni, quia spiritus veritatis eorum linguas fecit dissertas ad asserendam veritatem semel acquisitam, etc. Vale, mi charissime domine, cum omnibus piis. Ex Aroburgo nostro, 21. ianuarii 1548. Petrus Sartoris. Minem insonders vertrawten lieben herren und bruoder in Christo, unserem herren meister Heynrichen Bullingern, prediger zuo Zurich. Das hatt Benedictum ubel geschendt. Nachdem und er beschriben, ist er komen zuo minem vogtt und im von nodt und jamer klagt ab Göppelio. Da hatt inn der vogt gefragt, wie im Göppels predig gefallen. Hatt er das im anzeygt, das im nüt gefallen. Sey ein dunckel ding, das unverstentlich und ein zwyffelhafftige leer sey, etc. Da hatt der vogt sölchs minen herren ouch geschriben mit beger, sy söllind ouch Benedictum Göppels predig halber fragen - das nun beschaechen. Da aber Göppel beschriben, hat er de maxima concordia gredt, die under inen sey, und anzeygt, wie Benedictus mit im commuciert. Das nun ja. Benedictus hat aber gredt, er habs uß scham thuon. Darumb sag ich: Hett Benedictus thuon, das ewer responsion innhalt (und das by ziten!), fuisset signum resipiscentie, cum illa inconstantie sint signa, etc. Wingarter, quem nosti forsitan, non semel in senatu ad Göppelum dixit: «Man sol unseren herrgot nit hinder die thüren mit denen duncklen wuorten stellen, sonder heyter an das liecht.» Mayerum oportuit non semel Göppelium mendatii palam arguere, etc. Scriba primarius peractis istis dixit ad me: «Fiet in capite (hoc est in Beato et Sultzero), quod in membris (hoc est in Benedicto et Göppelio) factum esse videmus!» Und sagen euch für waar, das der radt sich manlich und dappffer erzeygtt. Und werdend ein ratzbotschafft schicken an die Zoffingenses, inen den Leviten laesen, das sy sölche leer land fürgan, und straffend sys nit, ziegends ouch minen herren nit an. Male, male audit apud omnes pios Zenderus, qui ceu murus esse deberet doctoribus illis eorum doctrinam oppugnando. Hec addere libuit. Vale iterum ac ecclesiam Bernatium eiusdemque fideles ministros commendatos habetote.