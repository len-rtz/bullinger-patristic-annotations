Gratiam et pacem a domino. Scripsi, ut superioribus literis petieras, ante aliquot dies responsionem, sed per inopiam tabellionum non misi, quae scripseram. Verum nunc mitto. Placent, imo perplacent, quae respondistis super confessione Saxonica senatui. Nolumus subscribere nos neque conscriptioni Wittembergensi neque confessioni Saxonicae. Responsionem vestram remitto et gratia[s] ago. Inter caetera scribis: "Tum et de conventu communi erit consultatio." Scias igitur, venerande mi Myconi, nos posthac in nullum venturos conventum. Semel convenimus Basileae, semel confessi sumus. Nihil causae est, cur conveniamus amplius, nisi in confessa veritate perseverare nolimus. Quid sollicitamur ac te[n]tamur toties? Kurtz dannen: Ee wil ich di[e] ein mol gestellt confession hälffend scherppff[en] dann miltern. Was tript man hür und fer[n] mit unß? Si Lutherus cum suis nostram ferre potest confessionem, gratias ago deo. Si non potest, nobis de confessione vel tantillum mutare non erit integrum, nisi erroris prius convicerin[t]. Subscripserunt Argentoratenses sancte pollic[i]ti posthac se contra hanc confessionem nil daturos, sine nobis acturos nihil. Expecto eventum rei. Non est, quod illi aliud [ex]pectent de nobis; quod semel sumus confessi, confitemur hodie quoque. Quid quaerunt amplius? Vale, mi charissime frater, una cum Gryneo, domino observando. Onoffrius Setzstabius urbe el[ap]sus clanculo militiam ingressus est mercen[na]riam. Svitii et Togeni tribus, ut aiunt, sign[is] ad Gallum profecti sunt. Profecturos aiunt e[t] Lucernates. Nostri perpetuo sui similes perseverant nec ullius se partibus iungunt. AbbasSangallensis comitatus legatis Lucernatum et Schviciorum in senatum nostrum ingressus petiit quaedam contra Doggios, sed nihil impetravit. Nostri Lavaterum miserunt ad Doggios; huius expectamus reditum. Er, der apt, näm inen gern den kouff wider und brächt sy widerumb an das klotzhuss. Nos pro publica contione monacho detraximus leoninum. Adortus est illum et Pellicanus in diversorio monens, ut resipiscat; sed contempsit Antronius. Vale. Plura iam non sinunt occupationes. Responde mihi ad hanc quaestionem, obsecro: Ob man by üch zuͦliesse, das ein keybenschynder oder hänckersbuͦb oder sust ein unerliche person einem frommen burger sin dochter zuͦ der ee näme? By unß ist sömlichs beschähen; hatt deß Heytzen sun einem sin dochter genommen und sy inn. Der vatter ist allt; hatt gemeindt, es muͤsse sin. Allß er aber underrycht, hatt er sich mitt der früntschafft darwider gestellt, und sind geteylt. Dann noch sy nitt zamen gäben noch bygelägen. 28. iulii 1536. H. Bullingerus tuus. Optimo viro d. Osvaldo Myconio, charissimo fratri. B[asileae].