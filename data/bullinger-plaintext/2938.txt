S. D. Uxor mea charissima, charissime mi Bullingere, in pacientia summa ac fide non minori animam deo reddidit hodie infra quintam et sextam, tibi tuisque valedixit in domino, me meosque omnes tibi recommendavit. Pro hesterna visitatione tibi et optimo viro Zwinglio gratias magnas habuit. Cras curabitur per sepulturam. Oramus ego et filii mei, ut alius loco filii mei substituatur, qui res divinas peragat in Schwamendingen, ne is cogatur matrem suam charissimam sepulturę per absenciam destituere. Vale felix semper. Ex Höng penultima mai anno 50. Johannes Hugo semper tuus. Clarissimo viro domino Henrico Bullingero, compatri suo charissimo. Chare fili, te oro, ut cras concioneris in Schwamendingen.