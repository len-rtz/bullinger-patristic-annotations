. S. Myn willig dienst sampt dem, so ich vermocht, zuͦvor. Günstiger, lieber herr und fründ und bruͦder; üwer schriben, mir jüngst gethon, hab ich verstanden und hab nitt zwyfel, die sach sölle dermassen mitt guͦter form gehandlet und vollzogen werden, das es üch gefellig syn solle, und ob etwas uff das schriben gon wurde, wil ich alles verrichten und nitt bergen. Des Thurgeuws halben und was zuͦ beschribung unsers klosters gehören wirt, bin ich noch nitt fertig, hab ouch nit fertig mögen werden. Welt, das ir sächind oder ja eigentlich wüßtind, was myne geschäft werind. Ich wünsch mich oft, gott weißt es, ein monat oder zwen inn einen wald und bin iezmal willens, ein urloub uß dem rath ze nemen, damitt ich diß einig sach zuͦ vollziehen platz und komlikeit haben möge. Han aber die arbeit etwas wytleuffiger fürgenommen, dann her Hans Stumpff gedenken möge, und das der ganzen history zuͦ guͦt. Dann diewil der angang der clöster und stifftungen, ouch deß widerbrachten gloubens zuͦ den zyten und jaren geschähen, alls die alten tütschen, fränckischen fürsten inn aller unser landschaft der eidgnoschaft und deß lands zuͦ Schwaben und Peyern regiert, und von inen der stifftung halb mers teils harlangend, und aber wenig lüth einich wüssen tragend, wie es der selben jaren gestanden und was inn denen sich verloffen, so hat mich von nötten syn bedunkt, einen ußzug oder epithome der regierung der alten tütschen fürsten der Francken, von dem erst getouften künig Ludwigen har biß uff den letsten Ludwigen, k(ünig) Arnulphen sone (mitt wellichem der stamm der recht alten fränckischen künigen abgangen und erlöschen ist), zuͦ verfassen. Dise arbeit ist nun überhin (gott lob) und gloub nit, das ir es bey einigem Teutschen so kurtz, ordelich und luter (mit allerley nitt gemeiner sachen verzeichnungen) geläsen habind (wil mich aber darmitt nit beruͤmpt haben; das werk sol mich loben oder schëlten), uß guͦten alten, nitt allein getruckten, sonder ouch geschribnen chronicken gezogen und mit alter briefen urkund (dorin gemischlet) bestäht. Wirt dennoch uff ein buͦch papyr louffen oder etwas meer. Beflyß mich ouch mitthinzuͦ allenthalben, damitt ich dem gemeinen läser einbilde zuͦ ermässen, was von alters har brucht und was (besonders der geistlichen halber) nüw angenommen sey, und laß mir die päpst gar trüwlich bevolchen syn, und alles mitt söllicher maassung, das mich niemants wirt einiges hasses oder ufsatzes bezychen mögen (dann ich das gsatz der history wol weiß), sonders allein die warheit an den tag ze thuͦn yferig etc. Parturiunt fortasse montes, nascetur ridiculus mus. Ich will aber das urthel üwer Würde und her Hansen, (dem ich ze dienen mich erbotten) gern und willig heimgesetzt haben. Nachgentz volgt der tittel von der müncherey, wie die entstanden und was ir grund und urhab gewäsen; von den ersten, mittlen und letsten münchen etc. Der nachgend titel ist von dem stand der stifften undklösteren teutscher nation zuͦ ziten der altfränckischen regierung, von welicher sy guͦtz teils angefangen und ufbracht sind. Diser titel wirt dem iezigen geschwürm der pfaffen und münchen wee thuͦn; werdend aber die worheit bekennen müssen. Der viert titel von angang deß klosters zuͦ S. Gallen, von welchem ich gar gloubhaftig, unlougembar guͦt materien hab, die dermassen von der möncherey selbs inenharfür tuͦn werdend etc. Ir werdend das aber sächen. Darnach aber volgt der cathalogus abbatum, der mir die gröst arbeit gipt. Und ist sich wol ze beflyssen, damitt es alles luter und warhaft und unverdechtlich gestelt werde. Das wil ich, mitt gott, meisterlich uff die ban bringen. Utar rhetoricis insinuationibus et laudibus obliquis, quas si quis excutiat, plus aloës quam mellis sit gustaturus. Denique ex abbatum probatiorum studiis abbatum impiorum artes et conatus profligabo. Excussi enim et perquisivi, exsulante nuper Kiliano, non modo bibliothecam nostri monasterii, sed chartas insuper veteres tum repertas, praeterea libros rationarios et illum imprimis, qui exempla diplomatum recentiorum et acta comitialia multorum annorum habet etc., unnd wie Toggenburg erkouft und zalt und anders an das gotzhuß (ita vocant) kommen etc. E quibus omnibus multa variaque non iucunda modo lectu, sed frugifera etiam, quae quanta potuero brevitate deliniabo. Conflabo mihi forte aliquid odii; sed veritatis ergo ferendum odium est. Unser statt harkommen wil ich worhaft darthuͦn und weß man nach ledig worden und zuͦletst gar frey, pauculis exceptis, quae ingenue proferam. Tum et iura, quae urbs nostra intra consepta monasterii habet (darumb man ouch mitt brief und siglen bewart ist), adnectam. Man weißt nitt, das wir dem kloster so gar wenig ze leisten pflichtig und myn herren darinn so guͦt gerechtikeit hand. Dominus consul Habius nonnulla, cum nuper iudicem, dein arbitrum etiam honorarium ageret, rescivit Ibi candidissime agam; nihil enim stultius, nihil odiosius est iactabunda et falso sibi vendicante arrogatione. Patriam commendare licet, sed patrona veritate, quam equidem religiose colam. Verum haec tibi et Stumphio dicta sint. Wo ir mir der wyl lassen wöllend, wil ich alles uff künftigen Augsten mitt myner hand geschriben by einanderen haben; wo aber nitt, so wil ich mich der einigen statt undernemen, welicher contrafactur schon gemacht ist; und hatt mir Hanns Wydenhuͦber, min schwager, anzeigt, er wölle sampt dem maler uff pfingsten abhin kommen und dem m(eister) Stoffeln übergäben. Ir werdend ein hübschen maler sähen; ist sattler, sed admirandi et longe elegantioris ingenii, quam ore et fronte polliceatur. Es könd es der Apelles nit eigentlicher gemacht haben dann er, dermassen das unsere rechten und künstlichen maler sich der arbeit nach im nit habend ferner underwinden wöllen. Wird aber dannocht myn fürgenommen arbeit ußmachen und by mir stecken lassen; villicht wirt es mit der zyt ouch an tag kommen. Omnia scribo idiotismo Tigurino, quo et Stumphius utitur, cuius labori plurimum tribuo; sed in meis plura multis locis, in nonnullis pauciora referentur. Wo man mir luft ließ, wölte ich gwüßlich vor Verenae alles bey einandern haben. Hiemitt gott bevolchen. Communica has, oro, literas Stumphio et hortare, ut tarde festinet. Ich will üch das überig, e(wer) Würde belangend, in kurzem zuͦschiken. Acht, ir werdend syn gfallens tragen. Sangalli, die Maii XIIII, anno MDXLV. Ioachimus Vadianus, tuus. D. Heinricho Bullingero, tanquam fratri colendo.