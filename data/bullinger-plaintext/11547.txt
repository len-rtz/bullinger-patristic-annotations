S. Vestra nova sunt novissima; nam coepisse comitia et articulos hos a cęsare propositos esse nondum audieramus. Itaque valde est grata hęc res. Expecto hodie ab Argentina aliquid; si quid erit, scies. Mitto hic, quae Bedrotus nuper. Sed te credo prius omnia. Vogleri filium mittemus. Mihi valde dolet sic accidisse, ut meliori gratia dimitti non potuerit; cupio enim, si qua liceat, de vobis esse meritus. Vos valere gaudio. Salutabis omnes amicos. Vale. 23. aprilis. S. Grynęus tuus. Vehementer mihi ingenuitas huius placuit, quem mihi commendasti. Dominus vos amat; hunc ordinem et gentis nobilissimę pręstantiam diu conservet. Iterum vale. Tuas hic remitto tibi; sciemus responsum brevi, spero. Domino Heinricho Bullingero, amico suo charissimo.