Dominus vobiscum, etc. Günstiger, lieber herr, es hatt an zinstag den 9. novembris ein kriegßman von Stamheim (so uß dem veld geurloubett mit andren heimkommen ist) mir dißen byligenden brieff uberantwort, uch den zuͦzesenden; kumpt von Ulm, etc. Demnach, wie ir noch habend d. Vadiani buͦch von aͤpten von S. Gallen, so ir das gnuͦgsam gebrucht hettind, wer myn beger, das ir es dem m. Christoff gebind, mir zuͦ überschicken, darmit ich es mit vilen andern buͤchern und alten instrumenten, mir von bemeltem doctor nun mee dan jar und tag gelyhen, ein mal samentlich wider ubersenden moͤcht. Hiemit sind dem getrüwen gott und vatter im himmel zu gnaden bevolhen. Stamheim, 10. octobris anno 1546. U[wer] w[illiger] d[iener] und bruder Jo. Stumpff. Clarissimo divinarum literarum interpreti, d. Heinricho Bullingero, Tigurinorum urbis antistiti vigilantissimo, domino suo colendissimo.