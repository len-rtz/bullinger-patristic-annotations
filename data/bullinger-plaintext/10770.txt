S. Ne iota quidem Capito ad nos per hunc - contemptor, ut interpretor, ministrorum Basiliensium. Cave tibi pro Constantiensium pia admonitione. Ego enim hęreo. Quo pluribus de diligenti a Bucero cautione hic dico, eo, credo, magis ipsi favent. Quamvis nemini quicquam ego nisi patri et Grynęo et Marco. Age; equidem, prout deus dederit, faciam. Tedet, quod Argentinenses nil nisi nugas ad nos. Nescio quis malus dęmon de conventu futuro omnia dederit ad Argentinenses. Vale et hunccine stomachum, nemini nocentem tamen, ęqui consule. Vale iterum. Basileę, anno 1536. T. Myco. Domino Heinricho Bullingero suo.