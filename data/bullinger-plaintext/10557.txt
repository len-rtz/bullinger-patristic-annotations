S. Si nosti, quam simus hic securi et otiosi, dolet mihi, si nescis, ego ne verbum quidem ea de re. Anima plaena est mihi tentationibus gravissimis, caeterum per deum omnia, quibus infestor, equidem vincere conabor. "Deus in adiutorium meum intendat et ad adiuvandum me festinet" [Ps 70, 2]. Amen. Fuit pręter hęc apud nos Capito diebus non paucis. Egit cum dominis, egit nobiscum multis et multa, in primis de negocio eucharistiae. Cuius summa fere in hoc est: Corpus etc. - ich wils tütsch scriben, wie es an uns kummen: "das der lib Christi wesenlich und warhaftiklich empfangen werde, so wir das sacrament empfachen, und das brott und win zeichen sind, signa exhibitiva, welche, so man reichet und empfahet, werden zuͦ glich gereichet und empfangen der lyb Christi, und halten also, das der lyb und das brott also by ein syn, nit mit vermischung ires wesens, sonder als sacrament, und das jenig, so sampt dem sacrament gegeben wirt, quo posito aliud ponitur, dann die wil man uff beden teilen helt, das brott und win blibt, halten sy solche sacramentalem coniunctionem". Ut ita confessi sint Augustani, Bucerus confecit. In Helvetiis, inquiunt, negocium hoc impegit propter exhibitionem. Hic miror, Bullingere, quidnam sit actum, hoc est, an super exhibitione aliquid ad Bucerum dederis et quid sentias adhuc. Nam apud me sententia est longe alia: Non quod exhibitionem negem, sed aliter interpretor tamen quam illi. Interim non excidit, quod in marginem literarum Buceri ad vos nescio quis adscripserat: "Nos nullam exhibitionem nisi sacramentalem signi et in spiritu: erinnerung des dargebnen lybs Christi" Igitur, si quid est aliud, fac intelligam vel uno verbo. Dolet, animadverti, Bucero, quod non veneris Constantiam. Nescio, quomodo interpretetur, quamvis et illud intellexerim, excusationem admodum ęquam exhibuisse te. Capito nihil a nobis postulavit, nisi ut libellum ore adprobaremus, Buceri inquam Ad Monasterienses. Ibi nihil de exhibitione dicta, quamobrem non gravate morem gessimus. Videtur Lutherus durę cervicis. Postquam enim in multis occurratur, salva veritate tamen, non satisfit, nisi verbis eius paenitus subscribamus omnes. Ubi nihil habuit, quod quereretur, illud adiecit: "der lyb des herren werde ouch ind hand und mund geben, und was bewegnis und lyplicher handlung dem brott gescheche, als tragen, essen etc., das diß in dem lyb Christi geschech". Ad quę tamen Melanch[thon] et Bucerus: inter panem et corpus Christi non esse nisi sacramentalem unionem, ita videlicet: "so das brott dar gereicht und empfangen wirt, das dann der ware lyb des herren ouch dar gereicht und empfangen werde, doch on alle natürliche vermischung des lybs Christi und des brotts." "Dise wort aber, 'in hend und mund' und der glichen, habend wir umgangen und usgetruckt den natürlichen underscheid zwischem brott und dem lyb Christi" etc. Hec quomodo Lutherus acceperit, nondum patet. Melanch[thon] recepisse dicitur, quod Lutherum huc velit persuadere, ut dicta illa pro sufficientibus ad veram concordiam admittat. Nescio, quid futurum sit. Initio noluit Lutherus nisi civilem amiciciam inire et deinceps nihil scribere de hoc sacramento, Helvetios non admittere. Vide monachum! Tandem egit, ut dictum est, postquam Argentinenses se a nobis separare noluerunt. Expectabimus, quid dominus fieri statuerit. Cęterum et Chelius mecum egit. Consilium scripsi, non fidei articulos. Tuis contentus eram ut pure simplicibus et simpliciter puris. Reliqui nanque nescio quid horroris incutiant intuentibus primo. Papam omnes fere antichristum proclamavimus; nunc in ordine patimur ecclesiastico cum ditionibus etc. Sed satis de hac re. Cave, mi Bullingere, Conhardum Gesnerum nunc sinas Tiguri, quocunque dimittas. Huc venit, ut studiorum cursus non sit sistendus in locis alienis et sub alienis pręceptoribus. Novi, quid hic patria noceat. Vale per Christum cum tuis et fratribus omnibus. Basileę, quarta februarii anno 1535. O. Myconius tuus. Domino Heinricho Bullingero, pientissimo fratri in domino colendo suo. Ti[guru]m.