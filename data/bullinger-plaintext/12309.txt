Gratiam et pacem. De commentariis tuis, domine et frater honorande, nihil dicam amplius. Bene res habet. Manet inviolata amicitia nostra. Si non bene convenit tibi cum Gvalthero, doleo; nam ego illum amo synceriter et experior in diem pium esse et fidelem. Spero autem te aliquando melius de illo iudicaturum et ipsum erga te fore magis comem et gratum. Negotium, quod caesar Diocletianus facessit optimo seni, vidi, audivi et legi iam pridem. Ago interim gratias pro tua fide et diligentia. Quid, si concideret impius nebulo, dum impingere vult caput in optime meritum senem? Oremus dominum, ut eripiat ipsum ex ore leonis. Indicta sunt Badenam comitia ad 11. huius diem, maxime propter vicarii Mediolanensis iniurias, tum propter alias etiam causas, quas haud dubie non ignoras. Agetur et de renovandis foederibus. Tu apud tuos effice, das sy eintwaͤders ouch fry heruß sagind, wie sy schweren wellind, namlich alein by gott und nitt by den heylgen, wie ouch die von Bernn vorgestern minen herren geschriben habend, das sy nitt anders schwerren werdint (anders soͤll nieman von inen reden, etc.), oder das sy daran syend, das man das schwerren dißmals ruͦwen laß und man die pündt suß hallt, wie dann die 5 ort ouch meinend, es bedoͤrff keins schwerens, wenn man suß trüw sye, etc. D. Buchterus te officiose salutat et agit tibi gratias. Schnebergerum amice excepi. Tractabo amicissime; videtur enim omnino talis esse, qualem tu pingis. Scripsi de Schwenkfeldio, quod non ego modo, sed reliqui omnes unanimiter sentiunt. Miror autem, cum eas receperis, quas misi literas, nihil tamen responderis. Non aegre feres, quod inter alia dicimus: „Lassend uns fürohin ruͤwig.“ Ideo enim adiecimus id, ut tu commodius precantes et interpellantes abs te abigere valeas. Vigila, oro, et cura, ne arrogans, invida et rixosa haec fera apud tuos ullum habeat locum! Non credis, quam mi-sere et ecclesia dissiparetur et tu una cum optimis quibusque divexareris. Dominus se[r]vet te a malo! Qui has tibi offert, L[u]devychus, Lavateri consulis filius, est, opt[i]mae spei adolescens. Abit Argentinam studiorum gratia. Commendo hunc tibi. Vale in domino. Tiguri, 7. octobris anno 1545. Si quid habes ex Inferiore Germania, communica. Ocyssime scripsi; non relegi. Tuus Bullingerus. Clarissimo viro d. Osvaldo Myconio, Basiliensis ecclesiae antistiti vigilantissimo, domino et fratri colendo.