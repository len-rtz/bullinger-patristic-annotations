Salve, doctissime Bullingere. Militum turba tum et equitum hominum piorum scilicet, ita obrutus et districtus, ut vix respirare liceat, tantum abest ut tibi, que velim et cupiam, scribere queam. Tu itaque hoc meum salvere et silere boni consule, vir integritate et eruditione excellentissime. Que tua ex officina prodierunt interim, cura ut cum hoc Petro nunc cognito tibi accipiam ac aliorum tuorum symmistarum. Vale, et Christus in te pergat peragere, quod cepit in suam laudem et gloriam et suę ecclesię profectum et ornamentum. Vale cum tuis omnibus et ecclesia tua sancta. Vicissim per te oramus. Ipsa ascensionis die anno etc. 36. Barptolomaeus, tuus discipulus. Viro pietate et doctrina prestantissimo Heinricho Bullingero, ecclesię Tigurinę episcopo laudatissimo, suo preceptori cum primis honorando.