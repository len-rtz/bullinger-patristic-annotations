Unsern gunstlichen gruͤtz zevor. Lieber Meister Heinrich, demnach unns angelangt, wie ir leyder schwebender leuffen halben zuͦ Bremgarten abgewichen und, alls wir besorgen, nit vil platzes me da haben werden, gelangt an üch unnser früntlichs begern, ir wöllend üch zuͦ unns alher thuͤn; wöllend wir üch mit billichem stannd, damit ir das evangelion Christi, ob gott will, mit vil frucht in unser statt verkünden mügen, versehen. Daran thuͤnd ir zevor gott unnd unns angenems wolgefallen. Üwere antwort by disem bringer begerende. Datum zinstags, den 28. tag novembris anno etc. 31°. Adilberg [!] Meyger, burgermeister unnd rath der stat Basel. Dem ersamen Meister Heinrichen Bullinger, etwan predicanten zuͦ Bremgarten, unnserm guͤten fründth, jetz zuͦ Zürich.