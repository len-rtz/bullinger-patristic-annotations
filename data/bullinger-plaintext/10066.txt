Frid und gnad vonn gott. Lieber M. Heinrich, wüssend min gessuntheit und gegen üch min willig dienst zuͦ aller zitt. Und fuͤg üch zuͦ wüssenn das es gantz still ist jetz by uns, aber fill bratick lofft allennhalb umm; denn ich hab min spech uff jetz fergangen suntag zuͦ Feldkilch gehebt, da ist merckt xin, wie dan fill frömdfolcks da hinn kumpt, da hand sy fonn stund an botschafft gehann. Möcht ich lidenn, das es M. Urchy, mim liebenn schwager von üch wurd angezögt, den der tüffell ist unruͤwig. Datum uff fritag nach Peter Pally im 31. jar, zuͦ Rineg. Machend fast an der kronneg. Gruͤtzenn mir her schulthes Mutschly, üwer her fater, wer üch lieb seyg und min her apt und pryger zuͦ Kapell, all lieb bruͤdernn in got, amen etc. In ill, in ill. An Meister Heinrichen Bullinger, bredicant in Bremgarten, minem in sunder lieben herenn und fründ.