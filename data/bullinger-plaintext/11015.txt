Gratiam et vitae innocentiam a domino. Nihil nunc habeo, quod scribam, nisi quod mirifice tuas suavissimas exspecto literas et quod audio, solutum esse conventum Smalcedonensem et omnia in illo ad votum successisse. Quid autem actum sit, ignoro, nisi quod audio, omnia felicissime successisse. Tu si quid habes certi, fac sciam. Basileienses miserunt formulam epistolae D. Lutheri, scriptam ad Iacobum Maioarium, consulem, cuius exemplum hic tibi mitto; at ea lege, ut una cum illis, quae prius tibi misi, remittas. Valebis. 21. Martii, anno 1537. H(einricus) Bullingerus tuus. Clarissimo viro D. Ioachimo Vadiano, domino suo colendissimo.