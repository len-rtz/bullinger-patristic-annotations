S. D. Non sine dolore, mi frater, remitto tibi utilem libellum. Nam apud nos nulli receperunt imprimendum. Basileam ergo ad Gastium meum ablegavi. Is remisit, sicuti ex presente eius chirographo aut autographo legis. Coepi et aliud consilium ac dedi exemplum Blaurero nostro. Verum quid is effecerit, ipse significabit. Si licuisset per temporis angustiam, profecto describi curavissem. Quod si tu mihi describi curaveris et descriptum exemplum ad me miseris, alium ego tibi librum pro hoc dedero. Immo modis omnibus oro, ut mihi describi cures, et hactenus mihi gratificeris. Vale aeternum. Nam per negotia in praesenti non potui plura. Tiguri, 28. aprilis 1548. Bullingerus tuu[s]. D. Leonhardo Soeri[no] apud Ulmenses con[cio]nanti fratri dilecto. Ulm.