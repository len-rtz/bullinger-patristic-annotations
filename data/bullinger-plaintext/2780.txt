S. D. Brevior sum, quia D. hic noster Lysmanius vice erit prolixissimae epistolae. Nec est quod illum tibi commendem quem alioqui carissimum esse intelligo. Recte sapit: tu illum confirma in sana doctrina et hortare ut operam suam conferat Polonis suis. Plura et certa ille referet de rebus Polonicis. Vale, colendissime mi domine et frater, et noli unquam in animum admittere, segnius amare me Calvinum. Tiguri 4. Decemb. 1555. Bullingerus tuus. Clarissimo viro D. Ioanni Calvino Genevensis ecclesiae pastori fidelissimo fratri meo colendissimo.