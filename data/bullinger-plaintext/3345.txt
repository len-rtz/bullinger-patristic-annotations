Circa Argentinam praeteritis proximis diebus maxima dicitur fuisse tempestas una cum terrę motu. Hęc una cum aliis praenuntia procul dubio adventantis propediem optati illius diei. Saxonici, qui colloquio Wurmatiensi interfuerunt et, quia (quod?) Zvingliani, quos ipsi vocant, non statim, ut ipsi petebant, sunt condemnati, discesserunt, iam ędiderunt apologiam sui discessus omnes reliquos, qui ipsorum phrenesi non consentiunt, condemnantes et ex coetu suorum alienantes. Expectoratum est, cum delinquitur, et delicta pro recte factis defenduntur. Hęc libuit addere literis iam obsignatis.