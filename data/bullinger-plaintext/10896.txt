Salus. Wuß, min lieber bruͦder, das Hans Petter von Bremgartten an zinstag mit siner frouwen ist hein kon und mir gseit, das sy der keyser so schantlich heig ghaltan, dar von nuyt zuͦ sagen; sig an 3 kronen 3 kruczer ußhan. Witter ist die gmein redt under inan, so sy den kunig uberwindendt (dan er dem keyser den sig git mit hundart tusendt man und mer), so wellendt sy an die eydgnossen. Ist waar, als ich von anderen bricht byn. So hat inan nieman guͦczs than dan der herr von Muiß und sindt nit mer dan 2 hundert noch, bym keyser. Die statt Turin wendt sy sturmen. Ist wolfeil im leger. So du mir anbuyst, darff nit von gottes gnaden etc. Des Jorgen halb han (alls ich wand, din schwager) ist halb und halb. Eer kundt morn inhan reedt selbs mit inn. Im ist nit not za verkuͦffen, dan um baar gelt und gult brieff etc. Gruͤczs mir das volck, muͦtter, Anni und Heiczman. I. tuus. An M. Heinrichen Bullinger.