Salus et pax per Iesum Christum. Utcumque periculosum sit literis quedam commendare (sunt enim, qui istis pro chyrographis utuntur) tamen bona fide indicare tibi volo me nuper fuisse Tubingae cum Philippo et Ambrosio gratia conferendi cum utrisque de sacramentaria illa concordia. Philippus caute et prudenter respondit, cum nesciat forte, cui fidendum, et ipse suis alioqui valde sit suspectus. Ambrosius libere mecum de omnibus. Quem intelligo articulis non subscripturum; ait enim se non posse intelligere, quid sit indignum manducare corpus Christi, qui tamen careat fide et poenitentia. Deinde non putat ecclesiis consultum istis tam obscuris articulis, maxime subscriptione illorum. Ecclesia vero nostra etiamnum meditatur, quid agat. Idem faciunt nonnullę aliae, scilicet Ulmensis, Biberacensis, Isnensis, Lindaviensis. Reliquę suas subscriptiones miserunt Argentoratum. De vestris ecclesiis valde sumus solliciti, ne scilicet scindantur. Hac autem in re da tu summam operam, mi charissime frater. Gloriantur enim Argentinenses sese habere Basilienses et Sangallenses. Nunc si quidam ex vobis recipient articulos pure et simpliciter, reliqui recipiant cum declaratione, tertii accipiant declarationem, articulos non item, quarti nihil forte recipiant, iam videbitis, quo malo hoc sitis facturi. Cupit, ni fallor, satan etiam inter vos ipsos dissidium. O min frummer, lieber Maister Hainrich und bruͦder, wie sollend ir uch davor so mit grossem vlys vergoumen! Und gebend ir nit ain ainhellige antwurt, so werden ir uch verderben, so ir doch bis hie her so wol mit ain anderen zuͦ friden gwesen. Darzuͦ were aber guͦt und von nöten, das ir fratres Helveticarum ecclesiarum uch alweg selbs under ain anderen underredt hetten und uch ainer gmainen antwurt entschlossen und die selbigen dann denen von Strasburg geben. Conferiren und sich mit ain anderen ersprachen in yedermans bysin, das gat hin. Aber ain entliche antwurt geben, will und wurt nit allweg nutz sin. Hoc unum est, cuius te monitum volo, ne quis vi irrumpat in consilia vestra. Scio autem, quam non sit tutum hęc scribere. Tamen vincit me charitas erga ecclesias vestras. Itaque bona fide haec ad te. Deinde, quum non credam vos fore in responsione Argentinensibus danda concordes, potius differendum est negotium, et debent Basilienses et Sangallenses pacis studio tardare suas responsiones potius quam vobis neglectis sic festinare, ut cum Argentinensibus coeant, a vobis vero dissideant. Tertio consultissimum quidam existimant, si omnino nihil novi vel daretis in isto posteriore conventu, quam quod dedistis in primo illo, namlich, das irs by uwern artiklen liessind bliben, die ir vor hin gstelt, und bätind die Strasburger, och bym Luther anzuͦhalten, er welte der selben artiklen zuͦ fryden. Ir möchtend vilicht die letsten wittenbergischen artikel wol och annemen, aber ir muͤssind dannocht lugen wie in uwer volk vor bösem, argwon gegen uch verhuͤtind. Und das ist uch och von grossen nöten. Dessglichen, so hütt oder Morn ander artikel uff ban kemind als vom touff und absolution, so warind ir aber mit ainer glichen antwurt verfasset, namlich, das ir by uwern artiklen blibind und nit altag ain nüws muͤstend setzen und annemen. Dominus autem det vobis spiritum et sapientiam. Utinam, utinam solide possemus omnes convenire! An futurum sit, dominus novit. Porro, cum Potissima contentio sit ex istis articulis Wittenbergensibus de indignorum manducatione, vellem paucis mihi per te scribi, ut tu illam sententiam acciperes. Deinde rescribe, an posses recipere examen privatum loco confessionis pro rudioribus institui in ecclesiis idque propter absolutionem privatam. Item an credas in infantibus tales novos et sanctos motus effici, quales in Johanne in utero scribant. Item de baptismo obstetricum quid iudices, an illum admittendum et recipiendum censeas. Item an credas docendos esse homines, si quid periculi sit vitae infantum, ut eos baptisari curent. Postremo de cęna apud infirmos celebranda. De istis rogo te per charitatem, non nisi paucis tuam sententiam mihi velis indicare. Obsecro item, ut ex istis literis argumentum concipias, ipsas vero literas remittas. Nullum enim exemplar retinui, imo ne relegi quidem. Quod autem ad me scripturus es, da Pellicano, priusquam abeas Basileam. Erit enim ad manum quispiam, per quem illas sum recepturus. Vale, omnium charissime et observandissime frater, et meas literas bona fide et ex animo scriptas optime consule. Uxorem tuam et matrem servet Christus diutissime. 2. septembris 1536. Tuus Io. Zvick. Domino Hainricho Bullingero, Tigurinae ecclesiae antistiti, domino et fratri suo longe charissimo.