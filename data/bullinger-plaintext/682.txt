Anno 49. ad 21. septembris franckfordiae. S. P. Clarissime D. Bullingere, binas tuas literas accepi, alteras in Angliam misi, Floriano etiam tuas reddidi; sed insalutato me discessit, quod multis dolet; si ad nos venerit, commonefaciam tuo nomine. Dolemus reliquosque alios cum Gallo iniisse foedus. Reverendissimus noster in ea in ea constantia perseverat; oramus deum, ut perseveret usque ad finem. Orarem tuam dominationem, ut ad illum scriberes et ut per dei gratiam in ea, qua est, opinione maneat. D. Caesarius te, domine, salvere iubet. Peto tuam opera in Biblia Anglicana. Saluta omnes pios viros. Raptim. Tuus obseq[uens] Ioannes Byrchmannus scr[ipsit]. Clarissimo viro D. Henrico Bullingero, domino observando. Tiguri.