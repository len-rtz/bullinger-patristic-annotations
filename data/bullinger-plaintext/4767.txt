Salve in domino. Vir dei observandissime, proximis diebus ad te scripsi et Christi causam, quae in ecclesia nostra tuo favore eget, tibi commendavi; nunc vero Bernardini nostri, qui alias ut nosti, eo tempore, quo Stancarus et alii nonnulli me molestiis afficerent, a quibus gratia dei et tua ope liberatus fui, mihi ad te venienti fidus comes fuit, puerum tibi commendo. Scio enim, quod, ubi potes benefacere, nullius hominis commendatione eges; verum bonus homo ac simplex me rogavit, ut ad te scriberem, putans commendationem meam tibi gratam fore. Quare te rogo, ne eum sua fallat opinio, quin imo videat, quod immerentes etiam tua gratia complect rus. Dominus Iesus Christus te diu nobis et sue ecclesie servet incolumem, reverendissime atque humanissime domine. Clavene 24. aprilis 1561 Augustinus Mainardus tuus.