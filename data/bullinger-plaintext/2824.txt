S. Accepi literas tuas cum Petri Martyris. Scripsi diligenter ac satis dilucide Claven[n]am ad Augustinum Maynardum et ad alios, quos iussisti, per certos nuncios. Petri Martyris literas remitto ad te, ut vides. Batzios 12 pro libro mitto eciam hic. Nova habeo nulla, nisi quod heri allatum est Romanum pontificem milites conscribere ut et ducem Urbini. De ludimagistro scribent ipsi domini proxima die Martis; placuit enim ipsis, quod tu misisti ad me. Interim vale in Domino Iesu, vir praestantissime. Ex Curia, die 5. Februarii 1556. Tuae humanitatis Philippus Gallicius. Vere magno viro D. Heinrycho Bullingero, bonis omnibus colendissimo. ZÃ¼rich.