S. D. Nihil iam possum, nisi quod tuae mihi redditae sunt una cum Gastii literis per Froschouerum nostrum. Deinde ora dominum omnia bene vertat. Res apud nos bene habent; bene spero; bene succedit consultatio; unanimitatem video. Primum quidem deputati nostri 8 consultarunt 30. praecedentis mensis et concluserunt, quod velint comitia conscribere. Hodie scribunt Bernates literas amicissimas ac postulant idem, ut comitia conscribantur. Conscribuntur ergo 4 Urbibus Tigurum ad 25. Novembris, ut concludatur unanimis responsio danda 7 Cantonibus. Ideo adest hic tabellio. Oremus dominum. Haec et Gastio, quem et saluto. Constantia est ter misera. Die erst st√ºr von 100 12 gl. Vale. Ora, ut servemur in veritate Christi et pace. Musculus apud nos est, vicinus meus. Tiguri festinantissime 7. Novembris 1548. Clarissimo viro D. Osvaldo Myconio, fratri charissimo suo.