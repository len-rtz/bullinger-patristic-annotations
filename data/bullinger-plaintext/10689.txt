S. Quę te, mi domine, scire volui, ex Froschouero cognosces. Agitur de concilio. Gallus artibus subvertere aliorum tentat consilia. Ambit quosdam. Honesta legatio expectatur. Mira molitur: pontificem, opinor, Romanum contra cesarem nobis Germanis, qui renatam Christi doctrinam amplectimur, coniungere. De monitione tua habeo gratiam; prudent. Advigilo, etsi periculum inde etiamnum videor nullum subodorari, nisi quod malo quam alienissimos longissimeque dissitos esse nostros ab istius pestilentię contagio. Bonos viros omnes, utpote Reschium consulem, tribunos, praefectum Badensium illum Edlibach, omnes pariter amicos, dominos praecipue eruditos ac professores cum parochis ex me salvere iubeas. Nescio, quid invicem tibi hinc reddam, sicut proxime similiter scripsi. 25. septembris. Locos Philippi expende accurate. Equidem sane nondum vidi, sed mihi promisit fausta omnia. V. Capito. Henrico Bullingero, ecclesiastę Tigurino, viro doctissimo vereque in domino fratri.