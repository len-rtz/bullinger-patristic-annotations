S. in domino. Comitia Wormatiensia soluta sunt. Caesar Colonię iam hęret episcopo insidias parans. Cives enim moliuntur episcopum illum profligare. In id consentiunt canonici omnes exceptis paucis, qui apud episcopum agunt. Hec a cive Coloniensi hiis diebus audivi, qui ex industria invidiam declinare suo abitu conatur et ad dies aliquot apud nos habitare constituit, donec cęsar rem transigat. Prudenter meo quidem iudicio agit. Audio praeterea Norimbergenses et Augustanos dissidere propter mercimoniam et ingentem querelam hac de re apud caesarem instituisse. Caesar praeterea petit ducatum Brunsvicensem iure imperatorio, dann es sige ein lehen, das im zuͦ gehoͤr, und wil das also bewaren. Wann es uff dem zuͦkunfftigen reichstag ußfundig werde, das der hertzog ein untüchtig mann sey, nit wert, soͤlichs lehen zuͦ besitzen, so woͤlle syn k. mt. in straffen an leib und guͦtt. Primogenito voluerunt protestantes dare ditionem, sed noluit, nescio quibus ex causis. Hęc paucis volui ad te perscribere. Vale in domino diu salvus. Basileę, 19. augusti 1545. De Germanicis contionibus si quid certi a typographis tuis habeas, significa. Tuus Gastius ex animo. Docto et pio d. Heinrycho Bullingero, fratri in domino charissimo. Zurich.