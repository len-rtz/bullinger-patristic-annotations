S. Scripsi ad te heri per adulescentem Maximilianum Seeman, quas literas, si non accepisti, tamen vel cras vel perendie accipies. Iam nihil apud nos est, quod ad te possim, extra ea, quę nostri, qui ad nuptias istuc advolant, narrare vobis poterunt. Tu per hunc ad me de comiciis Badensibus diligenter. Mitto literas hic cum 10 aureis nummis ad Schönerum nostrum, ac multum te obsecro, ut hos illi reddendos cures. Ora pro nobis diligenter. Salveat tua domus cum omnibus, qui nos amant. Salutem tibi adscribere iubent nostri. 2. iulii 1547. Tuus Ambr. Blaurerus.