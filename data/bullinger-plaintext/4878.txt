S. Paulus hic Altorfer, qui a Iudaismo [...] Mitto per hunc de rebus Turcicis ea mihi communicata. Et quia careo exemplari neque, quum modo acceperim ex Marchionatu, describere licuerit, rogo remittas et simul per literas significes, ut a vobis Velsius exceptus sit atque dimissus. Quaestus est hic de petulantia quorundam in diversonio apud vos, quod suos et alios ad ebrietatem provocassent, reprehensos ab ipso fuisse fructus esse hos doctrinae de imputativa iusticia. Nobis admodum insultavit et contra Barrhaum[!] clam affixit themata ad collegiorum fores. Nunc Argentinam reversus. Vale. Scripsi Basileae, 16. iulii anno 61. Tuus Simon Sulcerus. Salvos iube meis verbis symistas totamque familiam tuam.