Salus per Christum. Iuditium vestrum baroni datum remitto; et mihi placet summe. Quod meum vobis placuerit, libenter audio, quanquam forsan nimis anxius videri potui vobis. Sed studio scripsi omnia. De duce Wirtenbergensi iam nihil audio. Frater Ambrosii, Thomas, e ditione illius nuper rediit nihil praeterea de religionis negotio adferens, quam constitutam rationem ecclesiasticae caussae iam esse apud manus Brentii. Tu ne cui temere credas, ego semper te certiorem faciam de omnibus rebus. De concordia Lutheri omnia habes ex Capitone. Ostendit ille nobis epistolam illius, qua respondet Augustanis. Augustanorum vero epistolam non ostendit. Sed utinam foelix et fausta sit concordia! Quod nobis 4 Pauli epistolas inscripseris, gratum est, sed et mihi iocus risusque fuit, si quid de angelatis scripsi; ut enim scimus te nihil tale quaerere ita maxime scimus te a nobis nihil tale quaerere, qui nihil minus possemus praestare. Proinde petis dominum pro te interpellari a nobis. Hoc faciemus cum tota ecclesia, atque utinam exoremus, ne regnante apud vos peste eos invadat, quibus claves ecclesiae datę sunt. Tueatur dominus Pellicanum, Leonem, Theodorum, te vero imprimis, nec nos puniat cum regni Christi iniuria. Privatim et publice orabimus sedulo cum bonis omnibus. Und daß ir unser fürsorg spürind gegen uch, habend wir uns mit docter Menishofer ernstlich underredt, damit er etwas guͦts uffzaichnete für uch und ander lieb bruͤder. Das hat er nun thon. Schick uch hie in ainem zedel uffzaichnet: dem wellind nachkomen. Es stat aber von ainem wasser darinn, das uch min bruͦder wolt gschickt haben, und so er daruber kompt, so ists verdorben; drum bruchend den driax fur das wasser. Och hab ich uch sunst ain pulver uffgschriben und den doctor vorhin lassen lesen. Sagt, es sye vast guͦt So versuͦchend nun, was uch got gunt; darnach lassend yn drum sorgen. Doch so welle er uch bhuͤten und bschirmen, und das um siner kilchen willen. Amen. Scis, qua de re tecum locutus sit baro ille, humanissimus vir, quamque desyderet eruditum, sed insigniter modestum verbi ministrum, quem suo populo praeficeret. Ex Turregio scripsit se mihi pecuniam pro viatico missurum, et, o bone deus, nullus mihi talis est ad manum; esset quidem, sed non sunt spoliandae ecclesiae. Da omnem operam, mi Bullingere, ne desimus viro tam bono, si forte apud suos quoque cognosci posset Christus. Ubi primum aliquis ad hanc functionem idoneus tibi venerit in mentem, fac, sciam. Dominus extrudat operarios in messem suam. Amen. Deinde significa, obsecro, an non Carinus ille, quem forsan nosti nomine, apud vos fuerit et baronem illum deprehenderit. Illius enim causa, cum nuper apud vos esset, statuerat proficisci Turregium. Sed vale cum tota domo tua et bonis omnibus, praecipue Pellicano. Uwer husfrowen und muͦter sagend mir vil guͦts, und sind getröst: Wann gott mit uns, wer will uns dann schaden thain? Wir wellend got mit höchstem ernst fur uch bitten. Der welle och sin hand ob üch halten mit allen sinen gnaden. Amen. Datum Constantię, 3. septembris 1535. Tuus Io. Z. Domino Hainricho Bullingero, Tigurinae ecclesiae antistiti, fratri charissimo.