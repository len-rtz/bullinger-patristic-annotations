Salus. Spero te cum fratribus bene habere, Bullingere charissime. Nos quoque domino sic favente bene habemus. Novarum vero rerum nihil est ad manum, nisi quod constanter affirmant redeunte episcopo Lundonense conventum Norenbergicum processurum et magnam utriusque partis de illo expectationem esse. Dominus bene vertat hoc institutum. Ex Augusta nichil scribit Ambrosius; Bonifacius scribit, quam sit gratus, id quod omnes testantur. De reditu ipsius nichil habemus certi. Vadiano nuper misi duos libellos Schwenckfeldii, in quibus Christum creaturam negat, ad quos doctissime respondit epistola bene longa ad me, quam, si consenserit, ut aedatur, mittam ad te. Vale cum optimo patre meo Pellicano et reliquis fratribus. Totam domum salvam cupio. Ex Constantia, 11. octobris 1539. Tuus Io. Zwick. Domino Hainricho Bullingero, Tigurinae ecclesiae pastori, fratri meo charissimo.