S. D. Scribere nihil potui prae negotiorum turba. Saltem hoc indicare volui me accepisse tuas gratissimas prorsus. Quae habeo ex literis Mediolano scriptis de profligato exercitu Caesaris a Barbaris et Traguto, recitavi fratri huic optimo. Repararunt classem Ianuae et repetierunt Barbariam spe maxima. Dominus iudex est. Vale aeternum. Tiguri 24. septembris anno 1550. Bullingerus. D. Osvaldo Myconio, observandissimo suo domino et fratri. Basel.