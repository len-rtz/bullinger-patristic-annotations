Die gnad desß allmechtigen sig altzit müt unnß allenn. Filgelieptter, hochgelerter, günstiger, lieber her, ich sag üch üwers berichtz früntlichen dank, etc. Und wiewol ich üch gernn fil und mengerleig zuͦschribe, hab ich doch nüdt wil. Eß wirtt aber üch min günstiger, lieber her burgermeister Lafater hoͤren lassen, wie die sachen stand. Dan so fil witter, daß ettlich guͦtter meinung achtend, wir eidgnossenn soͤltind unß für schidluͤtt zwüschend demm keiser und Protestierenden anbietten, kan ich nach zur zit nüt finden guͦtt sinn, dan daß ich besorgte, wir wurdind mer ir gespoͤtt dan angenemm geachtett. Der goͤttlich will beschaͤhe jeder zit nach sinnen gnaden. Amen. In il uss Badenn, mütwuch, den 7. iulii umm die 3 nachmitag im 46. jar. M. Thumisen tut uch fast gruͤssen. Üwer altzit getrüwer fründ und güner Hannss Hab. Dem hoch- und wolgelertenn herren Meister Heinrichen Bulinger, pfarher imm Münster zuͦ Zürich, minem günstigen, lieben herren unnd fründ.