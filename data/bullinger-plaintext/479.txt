S. P. Pro libro, quem tu misisti ad me proque eo, quem paulo ante donaras, habeo tibi gratiam, quam et iamiam referrem, si commentariolo meo de Turicicis rebus summa esset imposita manus; sed in id adhuc incumbo, quoties vacat, neque video, quod tam cito possit manumitti. Liberabo tamen fidem tempore manumissumque (qualequale fuerit) perferri ad te curabo. Gratum facies, si quando ad nos scribas, gratissimum, si, quÄ™ habes nova vel cognitu iucunda vel nostris scitu necessaria. Vale. Basileae tertio calandas Apriles 1548 more Gallico, vestro 1549. Ex animo tuus Christophorus Richerius. Pietate literarumque peritia claro et venerando viro D. Heinrycho Bullingero, Tigurino pastori, amico suo ex animo charo. Tiguri. Christophorus Rycherius.