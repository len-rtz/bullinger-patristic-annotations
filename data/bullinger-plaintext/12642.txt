Scripsi ad te nudius tertius per postam missis etiam ad Schoͤnerum literis cum pecunia. Nihil vero prorsus accessit novi, quod nunc scribam. Der kaiser ligt zuͦ Ingolstadt in der statt. Die Italianer und Spanier habend seltzam hauß. Ain Spanier ist ainem italianischen weyb hold worden. Hat iren willen erlangt. Darnach in der kirchen hat man sy im zuͦgefuͤrt in ain naͤbencapelle. Habend inn seine diener verwaren muͤssen, byß er sinen muͦttwillen ausgestossen hat, etc. Die unsern ligend noch zuͦ Thainowwerd. Nitt waist man, was sy fuͤrnemmen wellend. Die Italianer sind gantz unwillig. Ziechend sich teglich ab, unangesechen das sy der kaiser pryß geben hat. So sind die teutschen knecht ouch ganz unwillig, dann es wirt constanter gesagt, das ain sterbet under des kaiser knechten seye und grosser mangel aller ding, ouch an gellt. Nitt waiß ich, wie es zuͦgeht. Were guͦt, man keme ab der sach. Die Venediger wellen die Teutschen nitt zuͦ finden machen. Es soll sich naiswas newes unwillens zwyschen Franckrich unnd Engeland widerum zuͦtragen haben. Kan nitt aigentlich hoͤren, wie oder was. Tu bene vale, mi venerande et charissime Bullingere, et dominum pro me nostraque ecclesia diligenter interpella. 22. septembris 1546. Tuus Amb. Bl. Salveant fratres et amici. Salutant te nostri omnes. Bullingero suo. Tiguri.