H. Bullingero. S. Causa quae sit cur Farellus veniat ad vos, ex ipso scies. Ad eam rem vestri Senatus clarissimi et consensione et authoritate habebit opus. Dum eam impetrat, oro te ut interim, misso istinc ad Vadianum nuntio, cures ut opera vestra etiam Sanctgallensiun consensus impetretur. Festinato, opus est: id quod scies ex narratione ea quam exhibebit tibi. Nil video aut mirabilius aut spetiosius, quam si effici opera bonorum potest, ut totius Germaniae et omnium ecclesiarum conspiratio cernatur in intercessione hac pro fratribus. Vale in Domino Christo, colendissime mihi frater in Domino. Saluta omnes honos. Iterum valete. D. H. Bullingero, fratri charissimo suo. Tyguri.