S. Obsecro te, mi Bullingere, ut puerum ingenio praestanti, quantum multorum testimonio intelligo, vestratemque, si potest ullo pacto fieri, ne negligatis. Adiutus hic a nostris fuit aliquamdiu; verum sic nunc habet res, ut versari cum parentibus amplius commode non possit, noverca et vitrico. Dabis operam, sicubi possit iuvari; est indignum, si non excolatur ingenium tam aptum. Rogarunt me Amerbachius et alii quidam, ut ea de re te caeterosque fratres rogarem. Valebis in domino Christo, qui nos in sancta voluntate ipsius conservet. Amen. Simon GrynÄ™us tuus. Domino Heynricho Bullingero, amico.