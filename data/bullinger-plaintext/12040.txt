H[einrychus] Bullingerus Io[anni] Stumphio s[alutem] d[icit]. Froschouerus, dum haec scriberem, nondum redierat, charissime frater; ubi redierit, curabo, ut habeas Munsteri rapsodiam. Non tamen dissimulabo, quid amicus quidam Basiliensis hisce diebus ad me dederit, Munsterum iam nunc paraturum editionen novam et detracturum et additurum plurima. Quo consilio aut qua occasione nescio. Vadiano placet Durgavia tua, quamquam nondum plene suum de ipsa perscripserit iuditium. Pollicetur autem. De eo enim diligenter egi cum homine. Postquam aliquid accepero, bona fide dabo. Praepositorum Tigurinae ecclesiae catalogum, quantum habere potuimus, hic mitto. Manus est praepositi. Abbatissarum postea mittam. Nunc hic mitto, quae habere potui. Ich kan der hümelhuren fast wenig finden, wil aber noch wyter suͦchen. Ich acht, gott wölle iren ouch kein gedechtniß uff erden haben. Seriem regum Gothorum et Francorum iam rescribit Leodegarius Hirsgarterus. Cras parabitur, opinor, ad horam 8. antemeridianam. Regum Burgundiae nullum unquam vidi catalogum. Tabulas curabit ad te perferri Froschouerus, quamprimum redierit. Miror, cur nunc mutet consilium suum Munsterus. Si quid habes certi, fac sciam. Uxorem tuam dilectam salutabis ex me et uxore mea. Vale. Tiguri, 26. septembris, festinantissime, hora pomeridiana quarta a[nno] 1544.