Gratiam et pacem a domino. Heri, dum coenarem, accepi tuas, observande mi frater, longe desideratissimas. Exhilararunt me illae varia sua expositione eaque non infausta. Dominus res nostras ita temperet, ut in illius gratia liberatione et misericordia exultemus! Amen. Ago tibi gratias pro diligenti et copiosa scriptione, qua revera gratificaris mihi. Es ist wol in allem unserm laͤben, das verhinderet, damitt die sach nitt fürsich gadt, die sich doch wol anschickt mitt gnad uff unser syten. Doch sind wir menschen und der herr weist, das wir kaadt sind. Da woͤllend wir  jederman taͤglich pitten und vermanen zur besserung. Noch eins ists, da ich gar nitt zwyfel, es erzürne den herren: Ich besorg, soͤllt die sach also glatt hindurch gan, die warheit wurde nut deß mee gefürderet, diewyl in der nodt der fürsten ettlich eben scharrpff handlind. Darby man abnemmen muͦß, wenn die sach oben stat, das der groͤsten grewlen einer muͦß geschirmpt werden. Ir hapt wol gehoͤrt von h. Thoman Naogeorgo. Ist ein frommer, gelerter mann in Saxen. Diewyl er aber nitt hatt woͤllen sagen, waar fleisch und bluͦt sye imm brot, hatt er boͤsen platz gehept. Und alls er jetzund heruff gen Augspurg kummen und der churfürst sinen gewaar worden, hatt er inn heyssen annemmen und die oberzellte ursach anzeigt. Die zuͦ Augspurg aber habents nitt thuͦn woͤllen. Haec tibi dicta sint  (ich woͤllt nitt, das es unser volck hie und ze Bern vernemme; die sach wurde sich gar by uns stützen), et certa sunt. Sich, was fründts habend wir da! Weß soͤllend wir uns versaͤhen? Das und anders staͤckt in der faͤder! Ist es dann wunder, das es also still stadt? Es ist ouch gott und siner eeren nitt wenig an disem artickel gelaͤgen, etc. Nun, wir woͤllents gott befaͤlhen. Er wirt imm wol wüssen ze thuͦn. Es ist mir aber die sach nach angelaͤgen und seer leid. Bin des gewüß, das es nut guͦts bringen wirt. Vani sunt mathematici et vana eorum pronosticatio. Verax autem ille est, qui dixit: „Impii non dimidiabunt dies suos“. Dominus convertat illum aut tollat illum e medio! Von dem schwartzen brandvogel weyß ich gar nut, onet das ich ein schwaͤbende red gehoͤrt hab, deren ich nitt vil gloubens gib. Gaudeo mea tibi scripta omnia bona fide allata et reddita esse. Scio autem victoriam conferri coelitus eamque precibus magis quam gladiis et ferotia obtineri. Age ergo, ne cessemus unquam, piis precibus aures onerari domini Zebaoth! Audiet ille invocantes nomen ipsius. Ich hoͤr ouch nitt anders, dann das der landtgraff handle mitt allen trüwen und unerhoͤrtem ernst. Gott woͤlle inn stercken! Er selbs hatt mir wol zuͦgeschriben, wie er sy vor und zuͦ Ingolstatt yngethan habe. So ist eben do der loͤuffer von Baden, der zuͦ Memmingen uffgehept, in des keyssers laͤger gesin. Der sagt doch von grusammen sachen, und das sy in des kaysers laͤger so verzagt gewaͤst, das es wunder. Er vermeint (und hat es hie zuͦ dem stattschryber gesagt), das nie mee soͤmlich schiessen erhoͤrt, etc. Die Italiener werdent imm sterben nitt lang blyben; er wirt und muͦß sy zuͦvor bruchen. Luͦgind nun und habind sorg. Die sach sicht mich nitt wol an under uns Eydgnossen. Bapst und keyser sind tüff hinder die V Ort kummen. So ist jetzund ettwas vorhanden. Soͤllt es fürgan, so kummend wir, besorg ich, über einanderen. Gott wende es! Bern ist in einer prattick, dem keyser ze fallen in das Burgund, das aber mitt allen Eydgnossen ein punt hatt ze schirmen. Und ist die sach schon dahin gebracht, das die fursten heruff geschribe n, und ouch mine her ren darzuo vermant, sampt den andren 2 Orten; das aber minen herren zum hoͤchsten mißfallt. Achten wol, es werde under den 4 Orten bald ein tag gaͤben. Mir ist angst und gfallt mir die sach nut. Denen von Bern ist hie verwilligt, zum predicanten hinuff ze schicken h. Josen Kylchmeyer von Lucern, ein dappfferer, wolberedter mann. Hatt bißhar Küßnach am Zürychsee versaͤhen. Ist wolbetagt. Diser wuchen wirt er hinuff faren. Gott gaͤbe imm glück! Vellem alios missos (tibi dictum puta) quam illos duos, Augustam inquam. Parum grati fuerunt Basileae. Forte miserunt, quibus libenter carent. Min herren habend mich nun vil anzogen von der eydgnössischen knaͤchten waͤgen, die zuͦ Fiessen ligend: Wie es doch kumme, das üwer herren von inen nut schrybind. Dorumb ist guͦt, das min lieber h. und frund Zviccius dahin ist. Ich wart üwers berichts. Ist aber guͦt, üwer herren schribend ouch den unsern. O, werend der roͤubigen, diebischen Hispaniern 3000 erhenckt! Haller hatt mir ouch geschriben, wie sy so schantlich husind, sunderlich mitt wybern und kinden. Gott straffe die frowenschender! Petrus Strocius ist der Florentiner. Lycht dem rych 40000 kronen. Ist ein mächtiger kriegsman. Wil understan, die Italier abzeziehen. Ich truw alls, der christenlich pundt soͤlle disen Carli erschlahen, wie der eidgnossisch den Carli von Burgund erschluͦg. Der bott ist nitt der Eydgnossen xin, sunder des pfennigmeisters von Dola, des keyserischen botten in Eydgnossen. Ist gester ouch hie xin. Thuͦt nut dann prattizieren. Der tüfel hatt inn zuͦ uns tragen! Er ist hütt uff Bernn. Und hatt der lantvogt zuͦ Baden den botten erloupt. Wie er wider kummen, ist er uffgefangen. Ein brieff des keysers ist an die 9 ort, der ander an die 4 Ort gstanden. Die habend die fürsten zuͦ Tonawerd uffbrochen, doch wider geschickt mitt früntlicher pitt, nut ze zürnen. Minen herren ist nitt unlieb, das die fürsten gesaͤhen, was er inen zuͦgeschriben sampt den [4] orten Bern, Basel, Schaffhusen, und sind nitt unwillig. Ich hoͤr aber, die 5 ort syend hoͤnent. Acht aber nitt, das sy ützid werdint wyters druß machen. Wie der lantvogt gevragt, wie und was er  thuͦn soͤll, etc., hatt man nun gesagt hie, ruͤwig sin, etc. Doch wo neißwas sich wyter erheben wurde, sols üch unverborgen blyben. Vergangner wuchen ist der löuffer hie xin. Lachet der sach. Sagt, man hab imm guͦts than. Hiemitt sind gott befolhen und hand ouch für guͦt, dann mich vernuͦgt an uwerm flyß wol. Commendo tibi praesentium latorem, studiosum Hessum, qui Tiguri diu operam dedit literis. Iam concedit in castra mox rediturus. Pauper est. Tiguri, 3. octobris, circa 2. pomeridianam 1546. Clarissimo viro d. Ambrosio Blaurero, Constantiensis ecclesiae ministro fideli, fratri chari[ssim]o suo.