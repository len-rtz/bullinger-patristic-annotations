Salus et pax per dominum Iesum, etc. Accepit d. archigrammataeus hac septimana a te literas, in quibus inter caetera significas etiam ad me te misisse literas per Rapersvilensem, qui tibi etiam meas calendis iunii datas 9. demum iulii reddiderit. Miraris, an has acceperim. Sed sicut ille tibi meas sero tradidit, ita forsan etiam mihi tuas; nam nondum vidi nec ipsum nec literas. Credo eum recta secutum esse castra. Metuo, ne aperiant, si quae scripsisti decreta. Sed non puto nobis harum tantum noceri posse apertione (quamvis libenter vellem esse servatas) nec talia ullos hostes posse ex eis invenire, qualia nostri invenerunt ex literis nuper circiter 800 una cum posta interceptis caesarea apud clausulas Fuͤßenses, quas nostri occupatas adhuc obtinent. Omnia enim adversariorum secreta revelata sunt, sicuti ex d. Laeto forsan intellexisti. Caesar inventus talis esse, qualis tamen hactenus videri noluit. Ita dominus benignus non cessat revelare cogitationes hominum et dissipare consilia hostium suorum. De Helvetiorum, quod timui, ope accidit, quamvis, quid illis fidendum, dudum compererim. Estote vos modo fortes et infracti! Quid, si et vobis aliquando daretur occasio caesos ulcisci parentes? Domino tamen committo, qui eorum venalem fidem inultam non feret. Habemus eum a partibus nostris, qui et Helvetiorum et pontificis antichristi et totius mundi dominus est. Eum autem nobiscum stare religionis indicat puritas, fidei veritas et, quod maximum, ea, qua nunc se populus ad deum nostrum convertit, ex animo poenitentia. Quae argumenta me unice consolantur et de divina certum et indubitatum reddunt ope. Nec, quod ad humana attinet media, quicquam nobis deest. Habent nostri cum duce Wirtenbergensi 60 et ultra vexilla, Wirtenberg equites 1000, Palatinus 1000, landtgrafius adducit exercitum numerosissimum. In itinere multos offendit apud Merggido in Franconia (potentissimum collegium Teutonicum) tam equites quam pedites, quos omnes sibi iurare fecit secumque ducit contra hos, quibus erant servituri prius. Herbrotus heri mihi dixit, quod non infra 5000 equitum et 20000 peditum habeat. Talem exercitum caesar habuit nunquam. Duces Saxoniae cum episcopo Coloniensi habent etiam suas copias, quibus interim fines tuebuntur suos et lantgrafii et prohibebunt, si quae imperatori ex Inferiori Germania venirent auxilia. Civitates Saxonicae liberae, quas Confoederatas vocant et Maritimas, fortissime se gerunt prohibituri copiis, quas iam habent non paucis, vicinos, quos habent malevolos. Item der hochmeister uß Prüßen, marchio Brandenburgensis, faceret multum, si posset. Rex Daniae (hoc certissimum est: Ita ex Antwerpia Herbroto hac nocte literae advenerunt) occupavit 400 navibus Oceanum Germanicum, ita ut Flandris, Brabantis, Hollandis et Selandis nihil admittant commeatus; unde tanta est caritas annonae Antwerpiae et in omni Inferiori Germania, ut ipsis intollerandum sit. Gallus, nescio quo dolo, landgrafio misit summum suum ducem (nomen mihi excidit), qui Schertlio scripsit, sin spieß muͤß in kurtzen tagen nebendt sim staͤcken seque suos milites, scilicet a Gallo missos, Argentoratum proficisci iussisse ab illis expectantes, quid ultra agendum. Haec omnia ex Herbroto habeo. Quod ad caesarem, haec habeo: Ferdinandus filiam dedit nuptui Alberto, iuveni duci Bavariae. Nuptiae factae Ratisponae, in quibus et alteram filiam Guilhelmo, Clivensi duci, dedit zlon, das si imm vor so redlich pürstet habendt. Is etiam Ratisponae celebravit nuptias. Moguntinus episcopus proposuit caesari, quae habuit in mandatis a reliquis electoribus. Imperator respondit se nullas posse pacis invenire conditiones, cum nos ita seditiose contra illum agamus. Hinc discessit iterum. Ferdinandus etiam Ratispona discessit. Caesar, ubi maneat, nescit. Secum habet non ultra 1300 milites, sicut mihi dixit hospes, qui mecum easdem inhabitat aedes. Is enim ante biduum demum ex Ratispona venit. Illos ait petulantissimos esse: Si werffind mummschantz umb deß Waͤlsers, Herwarts, Herbrots, etc., schuben, theilend dhut, eb si den baͤren gstochen. Globus ille et examen dissipatum a nostris apud Fuͤßen colligitur iterum apud Frysingen. Apud Eichstett circiter 6000 habet. Praeterea nihil. Itali uff 20000 soͤllend 15. iulii erst zuͦ Bononia gmusteret sin. Könnendt vor mitten Augst nitt ankummen zuͦ uns. Interea nostri non different usque ad eorum adventum. Spero, wir wellind vor bischoff oder bader werden. Unus expectatur landgrafius; alioqui recta aggrederentur caesarem. Nostri episcopatum fere omnem iam subegerunt. Aurum illud Tolosanum diripitur, sicut collectum est. Ego fideliter moneo publice, ne eo abutantur. Propono illis Achan et regem Balthaßar, etc. Ego omnia reiicio munera, ne adulari cogor. Nolo me participem facere horum, wils gott. Illi, quia os eis obstructum, tacent magna caeterorum symmistarum indignatione. Haec omnia ad te scribo, observande pater, non ut fidam ullis humanis auxiliis (scio, quis sit ille, qui in manu habet victoriam; scio, quomodo ad illum converti debeamus, si volumus bene sperare), sed ut te de singulis redderem certiorem. Ignosce ergo, quod te his nugis occupo, quamvis, si tibi hoc meum studium ingratum esse intellexissem unquam, parcius ad te ita singula scriberem. Hoc unum adiiciam, ut videas, quam mirabilibus artibus urbs nostra ad defectionem sit sollicitata, quomodo tamen divino afflante spiritu nostri has tentationes gravissimas superarint. Primo scripsit nostris caesar petens, ut securi domi se contineant sibique in hoc suo non adversentur instituto. Se enim immorigeros quosdam imperii principes puniturum. Ex animo autem se bene velle civitatibus. Hoc nostri intelligentes et olfacientes monstrum, quod suberat, simul qui deberent principibus ex foedere, et quod sua etiam hic ageretur res, responderunt caesari se hoc nullo pacto posse facere citra honestatis et veritatis adeoque totius imperii iacturam. Hac ubi nil potuit, alia aggressus est via. Vocavit ad se Fuggeros, Welseros, etc., cum quibus conspiravit. Illi literas gravissimas passim in urbem ad suos miserunt amicos et cognatos sollicitantes, ut fugiant ex urbe. Intra paucos enim dies urbem miserabiliter diripiendam esse. Hoc ideo fecerunt, ut metum incuterent civibus reliquis, quo in pace quieti consisterent nec opem ferrent landtgrafio, sed caesaris niterentur clementiae (sicut perfidi Norinbergenses). Et profecto hac arte effecissent aliquid, nisi dominus praevenisset. Tantus enim tremor occuparat urbem ut nihil supra ita diffugientibus ditioribus. Erat et hoc artis, quod instillabant plebeis: Diffugientibus divitibus illos non habere, unde viverent; omnem eorum quaestum et negotiationem atque officinas sisti; inde sequi perniciem pauperum etiam et totius urbi. Et profecto apud plebem hoc argumentum multum valuisset, nisi dominus aliud dedisset consilium. Omnes enim plebei publice (privatim a magistratu) tribunis a nobis etiam pro concionibus animati sunt. Tertium aggressi modum, cum non omnes divites elicere possent, suggerunt illis, nisi fugiant, omnia eorum bona direpturam esse plebem iam in illos commotam. Sed nec hic multum effecerunt. Quarto, quoniam caesar videat eos ita contra ipsius maiestatem esse praefractos, eum velle occupare omnia mercatorum bona, quae passim habeant in Italia, Hispania, Antverpia, etc. Quod si faciat, iam omnes cives amisisse, quicquid habeant, et pessum isse, quia omnes suas pecunias habeant in his sodalitiis. So es dann der keiser allthalb aristier und die gsellschafften verderbe, so moͤg der gmein burger darnach nitt bsalt werden; muͤß also jederman das sin verlüren. Dicit enim d. Laetus, quod habeant in ditione caesaris ultra 4000'000 fl. Vides, Bullingere clarissime, quantae hae fuerint tent[ationes]! Hic profecto oportuit aut deo adhaerere aut mammoni. Sed ne[c hic] nostri fracti sunt. Imo hoc argumentum in ipsos converterunt: Si ach[ten] kaiserliche majestat für erbarer, dann das si selche buͦbenstuck thuͦ, biderblüten das iren mitt gwalt nemm, diewyl er das recht und die billikeit schirmen soͤll. Ita egregie eluserunt. Undt hatt sich hieruff ein gantzer Großer radt endtschlossen, das si bi disem fürnemmen, diewyl si sehind, was man suͦch, laßen wellind lyb, eer, guͦt, muͦt undt bluͦt, ir eigen gaͤlt darstrecken, so lang si habindt. Hanc videntes illi nebulones constantiam apertum bellum indixerunt. Daruff sich die unseren auch grüst. Undt stat also der handel, sicut supra dixi. Vides, quam deus fuerit in medio nostri! Certe opus fuit precibus, hortationibus publicis et privatis. Dominus conservet hunc nobis animum perpetuo! Bi gott und der warheit begert jederman zsterben und zgnesen. Utinam omnes Helvetii tales essent! Pudet me nunc illorum, cum ita male respondent tantae, quae de eis fuit, expectationi. Allocutus sum multos hic, qui aegre revertentur in patriam. Sunt plaerique Toggici et Turgavi. Bene se gerunt, sed cum landtskechtis illis non bene convenit. Si gend einander guͦt kappen, wiewol man streng drob halt. Haec omnia ad te seria mixta ridiculis scribo tanquam ad eum, cuius mihi ita cognita est humanitas, ut certe sciam tibi molesta non esse. Ignosce autem, obsecro, quod ita Germanice, barbare, vix tertiam partem Latine scribo. Partim enim negotiorum me festinare facit numerus, partim quod animus meus iam sit vagus et laetus propter filium, qui mihi hac nocte natus est. Ignosce ergo et vale. Saluta familiam et fratres omnes. Orate, obsecro, indesinenter. Videmus fructum et intra 14 dies videbimus aut victores nos aut victos! Instemus ergo! Dominus pugnabit pro nobis. Augustae Vindelicorum, 24. iulii anno 1546. Tui ex animo studiosissimus Ioannes Hallerus. Genesim eram incepturus, sed ingruentibus his turbis librum Iudicum sumpsi, in quo exponendo et applicando plurimum me iuvat ea diligentia, qua olim ex ore tuo tuos descripsi in hunc librum sermones. Ionam, ut suades, sumpsissem, ni paucos ante menses alius ex ministris eum enarrasset. Clarissimo viro d. Heinrycho Bullingero, domino ac patri suo unice colendo. Zürich an m. Heinrich Bullinger.