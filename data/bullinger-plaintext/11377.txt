Gratiam et vitae innocentiam in domino. Ab ea hora, qua petebas, Vadiane doctissime, de matrimoniis rite contrahendis scriberem, nunquam desii inquirere, quid commode et pie ea de re dici possit, et reperio copiosissimam materiam, sed multis difficultatibus implicatissimam. Video doctos pleraque dissimulare et transire intacta. Quae de gradibus prohibitis in lege repererim, hic tibi exhibeo in hoc, ut legas et, quae monenda viderentur, adiungas, hocque ipsum exemplar primo quoque tempore remittas; apographum enim non habeo et hoc exemplar expecto. Vide, ne remoram iniicias; vide denique, ne inexaminata remittas. Vale et me ama. Utinam impetrare liceret, ut domum rediturus ad nos concederes! Vale iterum. 8. decembris 1539. H. Bull. tuus. Clarissimo viro d[octori] Ioachimo Vadiano, domino colendissimo. Dem herren Burgermeister von Watt.