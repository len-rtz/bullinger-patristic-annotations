S. Antronii responsum, quod literis senatus vestri amplissimi lectis Bertzii nostri nuncio datum est, non supinum modo, sed etiam praecisum fuit, ne praefractum dicam. Haec enim cancellarii verba fuere: Literas ipsum belle intellexisse et hoc unum velle, ne Bertzius a se quicquam vel petat vel expectet responsi. Probe se cum Tigurinis acturum, etc. Caeterum, cum non habeat, quod iure obiicere illi queat, timendum est, ne rem omnem callida aliqua dilatione ad usque adventum Lucernani praefecti sit dilaturus. Quod quidem certo faciet, nisi tui eum ad respondendum urgeant et mature de caussae qualitate cognoscant, ut, si ita res postulet, dies ei postulante Bertzio dici ad commitia proxima Thermarum possit. Habet Antronius praefectum in Romishorn mire infensum sanae religioni. Hic (vel solo illo insaniae nomine illi valde dilectus) omnis dissidii author est. Sed eo maior est insolentia plus quam tyrannica, qua miser ille Bertzius affligitur, quo est atrocior in omnes Christi amantes tota monstri illius aula et curia. Quod quidem te unius Bertzii nomine latere nolui. Wie er sich von seiner pauren wegen gegen unser statt (den leinwatgwerb, etc., belanged) eingelaßen hatt und aber sich in meiner herren schrifftlich imm zůgestelter antwurt ersechen, hat er sich dess besseren besonnen und ist abgestanden. Laßt seine landtleut alles das näbend dem zoll geben und zalen, das unsere burger zů geben und zů erlegen schuldig sind. Were er verharrt, wir weltend imm vor den Aydtgnoßen gwüsslich den huͤrson gebuͤtzt haben, wiewol uns frid und ainkhait vil lieber ist. Vale. Sangalli, 3. calendas apriles, anno 1548. Ioach. Vadianus. Domino Henrycho Bullingero, clarissimae Tigurinae ecclesiae episcopo, in domino suo amantissimo.