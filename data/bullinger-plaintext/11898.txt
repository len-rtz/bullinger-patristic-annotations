[...] commissum habeas adolescentulum; polliceor et ego me non ingratum fore. De comitiis Spirensibus si quid habes certi, fac sciam. Nos nihil habemus rerum novarum, nisi quod Turca a Venetis dicitur transitum petiisse in Italiam ac Gallum non infeliciter pulsis e Pedemontana regione Hispanis properare versus Mediolanum. Quam vera sint, nescio; sunt tamen, qui pro certissimis venditent. Vale. Tiguri, 20. februarii anno 1544. H. Bullingerus. Clarissimo viro d. Osvaldo Myconio, Basileiensis ecclesiae vigilantissimo pastori, fratri colendissimo. Basel.