S. Mitto hic tibi, Bullingere doctissime ac charissime, libros, quos potui invenire, reliqua suo tempore missurus, si ullo modo assequi possum: De autoritate verbi dei 8 rap. Idiomata Vicelii 8 rap. C. Iulii Hygini Aug[usti liberti] 6 batz. Ordnung der kirchen zuͦ Hal 2½ batz. Iul. Firmici etc. 9 batz. Brevi mittam etiam librum anatomicum. Erunt tres libri: 1. omnia habebit, quae ad fabricam humani corporis attinent, exactissime descripta; 2. epitome erit propriisque et magnis figuris illustratur; 3. Germanicus erit, quem nondum vidi, sed iam sub prelum paratur. Si omnes tres velles, comparabo. Indica saltem unico verbo. Postquam index in magnum volumen absolutus fuerit, habebis, si commode in tabellionem incidero, pretiumque assignabo et, quantum potero vilissimo, sed aequo, emam a doctore, qui et te salvere iubet. Vale in domino. D. Theodorum et Phrisium salutabis. 15. iunii 1543. Tuus Gastius ex animo. D. Heynricho Bullingero, Tigurinę ecclesiae vigilantissimo pastori, praeceptori colendo. Zurich.