Gratiam et pacem. Non habeo, vir omnibus modis colendissime, quod ad tua respondeam, nisi quod omnem nostram diligentiam, operam, fidem in aedendis libris illis, quantum mea quidem conficere poterit tenuitas, pollicemur. Scio, scio, mi colendissime Vadiane, Antichristum nos ornaturos, si monachorum vires et perniciosissimum vitae genus vel modice fucare pergeremus. Absit, absit. Utinam nostra in potestate sit, de monachismo decernere et, quae decreta fuerant, exequi! Sed domini est ea victoria. De cognitoribus aliud nihil dico, quam quod proximis significavi; curabo tamen, ne quid hic per me negligatur. Perpetuo mihi pugnandum est, etc. Nüwer zytung hab ich hüt von Basel dise meynung von Gastio empfangen, und wie ichs hab, also mitteylen ichs üch: Der schmalkaldisch pundt sol volstreckt sin in die 20 jar. Daryn söllend von nüwem uffgenommen sin der pfallentzgraff, wie ir wüst, der graff von Nassow und der graff von Hennenberg, ouch andere mer. Die sag ist, der keysser sye gar ungedultig mitt Tütschenland, welchs so häfftig abfall, und sye vast unlustig. Ettlich vermeinend, er werde ettwas anheben werden; ettlich, er werde nut anheben, sunder luͦgen, wie er in Hispanien kumm, vil gällt daryn bringe und den wyssen mooren werre. Die pfaffen und münch wychend mitt ungedult uß der pfalltz und fliehend zuͦ Ferdinando. Da söllend sy wilkummen sin; dan man ein zyt sölichs unfasels gemanglet hat. In Saxen sol sich ein sect erhept haben deren, die den Iudaismum wider bringend: beschnydung, sabbath und anderes. Darwider sol Luther schriben. Achtend ettlich, er werde unsere kylchen ouch mitt den Judeleuden verknüppfen und stöupen, etc. Von Rägenspurg vernemmend wir nut; achtend, es werde nut uß der sach. Haec habui, quae communicare volui. Dominus servet te in aeternum. Tiguri, 13. februarii, anno 1546. Salutant te Gvaltherus, Pellicanus, Bibliander, etc. Bullingerus tuus. Clarissimo viro d. doctori Ioachimo Vadiano, consuli Sangallensi spectatissimo, domino suo semper colendo. Sangallen. Summa der gschrifft: "Wir sind warhafft bericht, das pfaltzgraff Fridrych, der churfürst, in der Pfaltz allenthalb predger uffstelle, das h[eilig] evangelium heyter und klar ze predgen, die sacramenten des libs und bluͦts Christi christlich ze reichen, und den predgern eewyber lasse; das ouch uff sontag, 10. ianuarii, in der pfarr Heydelberg zuͦ St. Peter und in der gantzen Pfaltz die bäpstisch meß abgethan und des herren nachtmal in tütsch yngesetzt sye, ouch gebrucht worden, das ouch die beid fürsten Pfaltz und Hessen werdent in kurtzem zuͦ Franckfort zamen kummen, da wir achtend, das der pfaltzgraff wie ouch Cölln in die christlich vereinigung genommen werde, etc., dardurch one zwyfel vil böser pratticken gebrochen werdent, und ist wunderbar würckung gottes, der inmitten der vervolgung des keyssers und königs sin wort erbreiteret. Datum 30. ianuarii. Burgemeister und radt der statt Basel, den burgermeister und ratt der statt Zürych. Überantwort Zürych uff dem radthuß, mittwuch nach purificationis zuͦ den 9 ur". An sinen fürgelipten, eerenden herren burgermeistern von Watt zuͦ Sangallen.