S. Si Zollerus nec tibi nec matri scribit, ignoscite. Non enim ei datur tempus. Ego ei subinde scribo et instituo eum, quomodo se gerere debeat. Laudat eum valde Schertlius, quem allocutus sum superioribus diebus, cum esset Augustae illius gratia. Moneo tamen eum, ne efferatur laudibus alienis, sed cum humilitate et modestia temperet fortitudinem. Vale iterum. Audio annonam apud vos caram non esse. Idem fit apud nos; descendit precium ultra dimidiam partem. Deo sit laus! An m. Heinrych Bullinger zu Zürich, sinem insonders günstigen herren undt vatter.