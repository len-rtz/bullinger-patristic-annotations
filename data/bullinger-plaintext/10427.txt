Min willig dienst und alles guͦtz zuͦvor, lieber Meister Heirich. Ich lan üch wissan, das ich guͦtt baderzellen han von Kuͦststatt und von Sant Gallen und frow Mürrerin min nieste nachberin ist und hett mir zuͦ dem machhulpfen. Lieber Meister Heirich, sint betten keller halb von der presentz halb alt und nüw, wie min frow üch betten hatt. Lieber Meister Heirich, gruzent mir üwery hußfrowen und üwery muͦtter und frow Wirtzin und al nachberen und kuͦssend mir Annely an ein begly von miner frowen wegen und von minan wegen und lend mir min huß anpffollen sin, wil ich um üch verdienen, und sind betten und sickent unß Annely gan Baden. Lieber Meister, frow Murrerin duͦt üch vast gruͦtzen. Geben am niestan samstag vor Medardy anno domini 1534. Nicolaus Wyß üwer dinener [!] alzit. Dem wolgelerten Meister Heirich Bullinger, predicant zuͦ Zurich, minem lieben herren.