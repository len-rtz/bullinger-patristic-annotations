S. Non dubito, quin intellexeris de provincia mihi demandata, quam non ultro sumpsi nec appetivi, sed suo iure mihi commisit et imposuit, qui imperare potest. Scio, quam grave onus sit et meis humeris impar, atque frequentes mihi subeundas sollicitudines et tempestates. Sed spero eum, qui talem mihi imposuit personam et qui opera praeparat, in quibus ambulare debemus, et suis ut instrumentis utitur, daturum robur et prudentiam, qua ex huiusmodi labirinthis et impedimentis me expediam. Eum oro, ut mihi semper adsit et suo spiritu me regat. CÄ™terum pergratum mihi feceris, si de his, que scitu digna existimaveris, ad me sepe scribas, tibi omnia de meo in te animo et benevolentia promittens. Salutabis meo nomine Martirem et Valterum et amicos communes. Te servet dominus et benedictionibus augeat. Badene 25. maii. Tuus Coignetus. Domino Henrico Bulingero. Tiguri. "D. Coigneti primae literae, legati regii, mense maio 1558."