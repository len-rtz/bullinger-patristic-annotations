S. in domino. Tabulas transmissas et librum, quem iis diebus accepi de serie et digestione temporum, etc., accepi. Pro quibus donis gratias ago immensas et habiturus sum etiam data occasione. Si librum Buceri de colloquio abrupto Ratisponensi desideras, uno verbo scribe, et mittam. Nam hodie absoluta est ecclesiae Anglicanę pars. Multa mutavit folia, ne quem offendat propter belli nostri infelicem exitum. Libellum de bello proximo mitto tuum iudicium expectans, an iste bonus vir rem acu tetigerit, qui conatur initia huius belli mitigare. Nos novi nihil habemus. D. Maria regina Ungarię Argentinę. Egregrias habent missas et satis ridiculas. Molliores sumus in religione nostra quam ulla cera aut surculus. Ensisheymenses habent suos equites an allen orten streiffen. Wo yemant könne eim krieger gleich sehen, dem geben sy in eydt, zum Frantzosen nit ziehen in 4 jaren. Streiffen hin und her. Fere captus fuisset dux Georgius Wirtembergensis. De libris novis excusis proxime scribam. Vale. 13. martii 1548. Basileę. Tuus Gastius. D. Henrycho Bullingero, pastori Tigurinę ecclesiae vigilantissimo, suo in domino charissimo. Zurich.