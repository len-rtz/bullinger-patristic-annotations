S. D. Rogas, qui abierint ex urbe Tigurina! Amplius quam 150! Quomodo autem hos tibi nominetenus recenserem? Abiit et consuli filius Wolphgangus Lavaterus, quem singulariter tibi et d. Laeto commendo saltem propter patrem. Abierunt multi alii viri boni, et si intelligerent necesse esse, venirent aliquot millia. Multi hisce diebus redierunt; id quod in culpa est, quod reliqui domi desident. Si exercitus Belgicus ducibus Burensi et Rosheymio Geldrio transierit Rhenum, infeliciter satis habebit Hassia. De Helvetiis scripsi domino Laeto, pridem quidem per Voglerum et nunc. Ich weiß nit, was man thuͦn solte, wann das nit gnug ist, das man thut. Der Franzoß hette uns ein oder 2 tonen golds geben, wann man gegen ihn than, das man gegem reich thuͦt. Ich sag nüt von 5 orten, sonder von uns. Was könnend wir darzu, daß sie läz sind? Was könnend ir darzu, daß Nurenberg lez ist? Wir haben in unser acht mer than, dann kein einige statt im reich, wenig außgenommen. Es sind in die 1000 mann heim wider kommen, die man nit hat wöllen annemmen. Daß wir dann dieser zeit gelt darzu geben könnind, ist uns nit müglich. Si Tigurini et Bernates non facerent officium bonorum virorum, so wurden ihr wol bald sehen, ob wir neißwas hulffind oder nit. In hisce turbis non videtur concertatio propter formam coenae serenda. Vellem tamen primores in hoc essent, ne post annum dediscendum sit, quae simplices prius didicerunt. Quicquid hic potes, bonis consiliis effice. Recepi literas vestrorum, quibus caesari pacem renunciant, et ago tibi gratias. Cuperem autem et caesaris videre literas hostiles, den echtbrieff. Iam ad alteras, 28. augusti scriptas. Non libenter legi, quae dedisti de Belgico exercitu, qui transivit Rhenum. Sed deus forte non omnia fausta concedet nobis, idque in bonum nostrum. Est certe magna causa, cur nostri pudeat ignaviae, quod transitum permiserunt, quem nullo prope negotio prohibere potuissent, modo vigilassent tantum. De infelici casu Mechlinae urbis editus est libellus, qui si vera refert, est, cur sibi metuat caesar suaeque Brabantiae ab illis ostentis. Deus id bene nobis vertat! Intellexi, quae gesta sunt ad Ingolstadium; et si ita vicini sunt exercitus, cum nostrorum tum hostium, arbitror iam vel prospere vel inprospere - quod deus avertat - esse pugnatum. Magno ergo desiderio expecto, quid sis dicturus, quid scripturus; ac diligentiam hic in te requiro, tum fidem quoque! Sequenti dominica, 8. septembris, nova celebrabuntur comitia. Ex his exorientur nova haud dubie, etc. Celebrata sunt 30. augusti Aroviae a nostris comitia, in quibus consultatum est, quid in futuris Badenae proponant, etc. Nostri perpetuo constantes sunt et communi causae bonae bene volunt. Iam non plura. Vale cum uxore et liberis.