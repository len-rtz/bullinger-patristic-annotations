Salus in Christo. Ex literis Capitonis ad me hac ipsa hora datis quędam ad te scribere libuit, cum forte hanc mulierem iam iam abiturientem deprehenderem. "Oravimus te", inquit, "ut efficeres apud Tigurinos, ne suae promissioni deessent. Nunc autem scribis illos promissis staturos et nobis ęqua responsuros. Non autem explicas, quae, et an velint, ut polliciti sunt, convocati cum aliis Helvetiorum evangelistis sui nobis copiam Constantiae vel Basileae facere, et nisi id tu curaturum te cum spe recepisses, curassemus illos alia via praeparari. Etenim agnoscis, Zvicci quid mali parere possit, si soli Helvetici fratres generali illa ecclesiarum concordia excludantur, nunc maxime, cum ipsi de se tantam fecerunt spem. Ubi in magno illo conventu a principibus et ecclesiastis rogati fuerimus: 'Ecquid de ecclesiastis Helveticis?', quid respondebimus? Dicemusne: 'Nihil intentatum reliquimus, quo illos de omni causa coniunctim alicubi appellaremus, et illi promiserant se sui copiam facturos, et ni fecissent, se sacrilegio ipsi obligarunt. Attamen non potuimus illos nec per nos nec per alios ulla ratione perpellere, ut starent promissis suis sustinerentque nos de hac causa alicubi convenire et eam in communi tanquam coram domino excutere, idque, cum scripserint pridem ad nos nulla re a nobis provocati librum Ad Monasterienses docte et pie scriptum mentem ipsorum expressisse et spiritui ipsorum testimonium perhibuisse ' etc.? Novimus omnes contra deum nulla stare promissa posse, atqui negare enixe adeo efflagitatum et toties promissum conventum pium esse non potest, nisi nos, qui eum efflagitamus, aut impii aut prosrsus inepti ad caussam Christi cum illis tractandam simus. Speramus autem neutrum illos de nobis iudicare, et ut multa in nobis desyderent, dum Christi tamen, ut confidimus, studium nobis concedunt, animare utique eos debuerat contra omnia, quae ex nostro conventu metuere possunt, vel sola illa praeclara domini Iesu promissio: 'Ubicumque duo vel tres in nomine' etc. [Mt 18, 20]. Mittimus nunc, quid poscat vera dilectio et quam faciles, imo ardentes ipsi apostoli fuerunt sui copiam facere, eam ferentibus modo, nedum tam efflictim expetentibus. Novit item Christus, salus nostra, optime Zvicci, quam hic salutem istarum ecclesiarum synceriter sitimus. Ad hęc, ut ingenue dicamus, certi sumus in domino, si audire nos dignarentur, nos hactenus consensuros, ut id maximum momentum allaturum sit ad illustrandam gloriam domini" etc. Ex his audis, frater, quid illi velint, quid expetunt, quid toties urgeant. In memoria forte habent, quod rescripseras ad me, scilicet: "Si quis alius est, quem magnifacio, cui ex animo bene volo, quem complector cuive bene et fido et faveo, is Bucerus, neque vulgares causae prohibuerunt adventum nostrum, qui alias fuisset exoptatissimus. Ubi redierit ex Hassia, age, Constantiam denuo nos vocet, at ea lege, ut simul Bernates. Basilienses, Schaffhusii et Sangallenses vocentur, et si tum non venerimus, accuset sacrilegii" etc. Haec dabam legenda, cum rediisset, quę ille mente alta reposuit iam promissionem urgens, quam hoc loco etiam libuit tibi in memoriam revocare. Ich merck wol, es wurt nit guͦt sin, hinfür vil schriben, wann man handschrifften drus machen will. Quod ego illis [scr]ipserim vos promissis staturos et aequa responsuros, ex his verbis habent: "Scripsi Tigurinis, quid ab ipsis petatis et velitis fieri. Respondit autem Bullingerus iubens me securum esse, quae Capitoni sint polliciti, servaturos". Ego plane nihil aliud scripsi de vestra pollicitatione. Hinc auditis mea responsione illis non esse satisfactum. Die wil sy aber on underlas schryend und und klagnend, ir flüchind congressum, mögend und sollend ir uch daruff bedencken, so ir ain conventum zuͦ Basel wellend haben, ob es nit zuͦ thain, daß ir den Bucerum und Capitonem zuͦ uch vociertind, allain daß sy nit billichen klagnen und ussschryen möchtend, ir wellind nit früntlich mit ynen von den sachen reden. Wann ir sy dann glich wol beruͤfftind, were uch an all uwerer mainung drum nichts gnomen. Vilicht wurdind sy uss worem colloquio och etwas uffs wenigost fursichtiger. Datum ylend - das wib will hinweg - 10. ianuarii. Proximo tabellione, quem nactus fueris, rescribe et remitte, quę nuper apud te reliquit frater. Io. Zwick. An Maister Hainrichen Bullinger zuͦ Zurch.