exceptis reformationis Scoticae articulis, qui papistarum blasphemis pectoribus maximum vulnus inflige[n]t. De Hispanicis navibus interceptis deque custodita Londini pecuniarum vi, quibus equi isti 140 onusti erant "inter Bipontinos ex Gallis et cives villae sacerdotalis, id est Pfaffenhofen - "Ferdinandus Oenipontanus legatum misit ad Han[n]ibalem et comites quosdam, item ad dominum nostrum Rhetiensem; causam nescimus. Affirmat autem legatus ille regis Galliarum mortem. - Sacrificulus quidam Comensis ex scorto suo 4 habuit liberos, quos semper partus tempore curavit interficiendos; persuasit hoc meretrici latro cum animarum tum corporum. Evocatus fuit carnifex noster, qui meretricem aqua suffocaret sacrificulo elapso. - De expeditione Casimiri nihildum apud nos, de pontificia autem non parum. Superest, ut scias mortem Christopheri, tui filii, d. Pontisellae, Gantnero nobisque omnibus quam molestissime accidisse." Curiae, 69. 29. martii. "Valde habere cuperem literas istas Gynopedianas cum gemino sigillo, quas testimonii loco olim ecclesia, cui inservivi, exhibuit. Es ist min manrecht. Titulus vobis dominis patribus inscriptus est, caetera me meamque causam concernunt. Rogo, si tibi non molestum fuerit, in eas inquiras; tibi enim sunt, ut opinor, concreditae et alicubi asservatae. Exemplum quidem habeo; sed sine autographo elumbe erit. Interim quaeso, ignoscas, qui labores tuos alioquin immensos augere non erubescam; sic monet necessitas."