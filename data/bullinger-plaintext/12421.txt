S. Mitto ad te, quas heri accepi, Welseri nostri literas. Ad me, puto, eadem de pontificis conatibus scripsit; quod caesari promiserit 700M libra se impensurum in concilii exquutionem, si ad hanc gladio accingi velit. Dominus filium istum perditionis, qui bonos omnes perditos tantopere cupit, quamprimum perdat in gloriam regni Christi sui! Bene vale et ora pro nobis. Saluta amicos et fratres. 9. martii. Tuus A. Bl. Praestantissimo viro d. Heinricho Bullingero, suo fratri colendissimo.