Gratia et pax etc. Quum diutius differre non erat licitum, 13. martii accessimus senatum, rogavimus, quid nobis agendum esset, num circumspiciendum nobis vel pro ministro vel pro diacono vel pro utroque, qui locum supplerent Contzeni. Senatus respondit iamdudum constitutum esse tres tantum ministros debere esse et duo diaconi; igitur, quum nostrum tres sint et unus tantum diaconus, debere nos circumspicere pro diacono, sed qui sit pius et doctus et alicuius existimationis, ut, si nostrum aliquis vel negociis vel infimitate impeditus vel e vivis tolleretur, ut is in locum eius succederet. Nunc rogo te, ut tuo et consilio et auxilio adsis; verum et meum prius accipe: De Sultzero mihi spes plane perexigua est, quoniam fomes et nutrimentum tocius incendii extitit hactenus, qui Contzeno amicitiam apud Lutherum et Buccerum impetravit emunctis literis, qui etiam in mortem usque Contzenum duxit hiis novitatibus. Sed si tibi est animus ad eum scribendi, moneas eum amice, ut ecclesie tam celebri parcat, quam videat a novitatis studio abhorrere etc. Deinde malim, ut tu cum Theodoro specialiter deliberes super aliquo et ut Theodorus ad Beatum scriberet. Is enim conscientia angitur, quum non cessit, quod in gratiam Argentoratensium conatus est, et videt constantiam populi, praeterea Contzeni patrocinio se privatum. Spero, quod hac in re Theodoro morem gerere studebit. Pariter et tu me cerciorem facias, super quo vobis conveniret et quem dignum et utilem pro ecclesia nostra iudicaveritis. Est enim spes, si aliqua esset authoritate praeditus, ut is in tempore in locum Sultzeri succederet et Sultzero professio et lectio sacrarum literarum comitteretur vel ipse in quartum ministrum ordinaretur; nam ferme isto ordine vocatus est Beatus. Sin autem, conditio diaconatus talis est, ut non parvam utilitatem in ea veritati ferre possit. Dominica die habent concionem a prandio; deinde, si nostrum aliquis abest vel negociis impeditur vel infirmitate vel morte, tum is succedet in locum. Das stipendium ist ouch guͦt, 80 gulden unser werung minder 2, 35 mutt dinckel, 5 mutt haber, 6 som win; si bonus frater tantummodo per aliquod spacium brevi[!] temporis se fingere posset diaconum. Tu cum reliquis fratribus adhibe diligentiam et succurre; quam primum isto nunctio responde. Vale. Ex Berna, 1544, 14. martii. Erasmus Ritter, ex animo tuus etc. Dem fromen, wolgelerten herren Meister Heinrich Bullingeren, predicanten zuͦ Zurich, minem lieben herren und guͦten fründt.