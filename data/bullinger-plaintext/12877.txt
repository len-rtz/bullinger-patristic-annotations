S. Literas hasce Bernardini Ochini nostri ut curare Augustam velis, uterque te sedulo oramus, mi d. Bullingere. Adhuc ille apud me agit, incertus, an hic mansurus sit necne. Audivimus et de vobis, quÄ™ falsa quam vera esse malumus. Utinam dominus gloriam nominis sui promoveat et sathanae membra conficiat spiritu oris sui! De Argentina quid sperandum sit, nescio. De Constantia multos melius sperare audimus. Novit autem dominus, qui sunt sui; quem ut pro nobis quoque diligenter ores, ex animo petimus. Bene vale, optime atque doctissime vir, et amicos nostros communes per occasionem saluta. Basileae, 26. februarii 1547. Io. Oporinus, tuus ex animo. D. Henrico Bullingero, amico clarissimo suo. Tiguri.