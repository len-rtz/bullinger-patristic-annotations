Salus et pax Christi Iesu sit tecum et cum omnibus charis! Post cognitam Schmalkaldensis conventus hystoriam, Bullingere omnium omnino charissime, intelligo non opus esse quicquam tibi ad priores literas respondere. Disputabamus enim - nec sine anxietate quadam - de quęrendo concilio, de obtemperanda vel respuenda illius sententia aliisque huius farinae. Dominus vero, qui nunquam deserit suos, simul finem fecit anxietatum nostrarum omnium, ut nihil omnino ad te scribendum sit aliud, quam ut cum bonis omnibus maiestatem dei celebretis magnifice. Nam quod concilium attinet, conclusum est nulla ratione quęrendum, quod ea non sit pontificis autoritas; si vero vel ipse vel quisquam alius conetur exequi concilii sententiam, statuerunt principes cum urbibus defensare suos a violentia illa impia. Generaliter quoque et constanter responsum est legato pontificis nos de illius regno hactenus nihil aliud sensisse, quam quod prophetarum apostolorumque oracula de antichristo testentur. Eam mentem etiamnum esse nobis omnibus. Lutherus autem velut in unum fascem omnes Romani episcopi impietates recollegit ea veritate et puritate, ut nemo non sit intellecturus nullum unquam regnum turpius extitisse in mundo. Summa: Man hat nichts mit ym wellen zuͦ schaffen haben, weder klains noch gros, als mit dem waren enchristen und mit der bestia etc. Qui tituli graviter commoverunt legatum existimantem Germaniam totam esse deploratam desperatamque, quod sanctissimum istud ecclesiae caput et Christi vicarium pro bestia illa et homine illo peccati haberi et credi. Philippus quoque auctarium quoddam egregium descripsit, in quo et ipse pontificatum suis coloribus, hoc est atris, graphice depinxit. In hoc negotio igitur liberavit nos Christus multo et magno metu, cui perpetuae gratiae sint. Lutherus letaliter decubuit illic, sed restitutus est favore Christi. Non minus autem feliciter cessit concordiae negotium; ad tutum enim portum deducta sunt omnia. Sic dominus respicit preces suorum ad se clamantium. Praeterita enim concordiae formula, quę nos iam diu graviter divexavit, constituta concordia est in consensum confessionis Saxonicae. Praeterea nihil motum est. Quodsi vero non fuissent Lutherus et Philippus, poterat quorundam vel importunitate vel ardore non parum concisionis nasci. Non enim caruit hoc collegium ingeniis praepostere zelotypis aut animis ab omnibus affectibus defecatis. Noluit vero admittere Lutherus quicquam contentiosi, cuius beneficio comicum finem accepit concordiae satis perplexum negotium, cum omnes expectaverimus tragicum. Iam nos et ab articulis et subscriptione liberati stabimus confessionibus Augustanis, quibus scilicet illas legibus recepimus. De ecclesiis Helveticis quid actum sit, nondum potui expiscari; nam nullas adhuc literas recepi ab Ambrosio. Nostri vero legati ante relationem senatui faciendam silent, non dicam plus aequo. Relatione facta et scriptis oblatis, si quid scire te referet, non obticebo. Sed audio honestissimam mentionem vestri factam esse et Lutherum persancte testatum se vos in sinum amicitiae recepturum, modo quo nescio. Forte Argentinenses vel literas vel alias responsum adferent. Certi nihil est mihi. Si quid receperitis, fac, obsecro, ut nos quoque sciamus. Quanquam suspicer non omnino somnium fuisse quaestionem, quam tibi de recipiendis confessionibus Augustanis movi. Eandem movi Sangallensibus, hoc est Vadiano; deinde et a Basiliensibus non nihil studui rescire. Tu semper in hoc totus sis, ne scindamini inter vos ipsos. Hoc centies monui et moneo. Deinde, quod nuper quoque sum hortatus, ne per vos aliqua ratione irritetur Lutherus adeoque totus iste consensus nostrorum. Nam audio Theodorum parasse aliquid in Bucerum. Hic cave, mi frater, ne quicquam tale ędatur, imo ne sciat Bucerus, qui et calamo valet et non caret ingenio vehementi. Quodsi ille vos prior irritarit, tum bonorum omnium iuditio licebit referire. Orandus est autem dominus, ut omni simultate inter doctos sublata tanquam unus vir coeamus adversus antichristum et mundum, bestias atrocissimas. Iam vero nihil est, quod addam, excepto catalogo omnium, qui fuerunt Schmalkaldi, quem hic habes. Quibus cum adfuerit dominus, curandum est, ne confidamus plus iusto humanis viribus, sed toti nitamur divinae benevolentiae et, ut fortes sumus contra papam, ita in nobis ipsis antichristi regnum modis omnibus et vere execremur. Amen. Vale cum charissimis fratribus Pellicano, Leone, Theodoro, Steinero et reliquis, quos omnes Christus servet. Datum Constantiae, 24. martii 1537. Totus tuus Io. Zvick. Lieber her und bruͦder, den brieff hab ich gschriben, daß in in wol mögend guͦt bruder lesen lassen. Darnebend muͦs ich uch in ain örle runen, quod Butzerus sua aut suppressit aut dissimulavit et finito convento accessit ipse cum legatis Argentinensibus urbium nostrarum legatos et ministros, und habend sich bezugt, och gebeten, daß man alles, so er der concordy halb ghandlet, im besten welle uffnemen, dann es alles im besten ghandlet worden sye etc. Hinc etiam michi scribit, ut dissimulemus nos non subscripsisse articulis, ne ullam occasionem demus inquirendi amplius. Ym sye aber wie im well, so sind wir weder ainer anderen antwurt noch der subscriptione halb erforderet; darum uns gott wol gwarnet und gwisen hat, daß wir so lang verzogen hond. Item so hat man dem kayser och ain dapfere antwurt geben, deren ich mich gar nit versechen hett. Ich achten och, man werde den pfaffen allenthalben in der evangelischen fursten und stetten landschafften hefften und verbieten, was sy habend, ob man doch möchte etwan zuͦ recht komen. Das werdend sy aber widerum och thain; des wurt man wertig sin. Gott stande der gerechtikait by! Im cathalogo der prediger habend ir vil seltzamer köpff, und Maister Am[brosius] maint, wann der Luther nit gwesen, es wurdi nienen also zergangen sin. So vil uch aignosen antrifft, ist by mir ain question: So ir anglangt wurdind der saxischen confession halb, davon ich och nechermals gschriben,, ob ir sy nit mochtind annemen, als wyt wir sy habend angnomen, do sorgen ich, ir wurdinds nit thain. Vil minder wurdind ir sy annemen simpliciter und on furwort. Darus erwachst noch ain frag by mir: So ir sy möchtend annemen, ob es dannocht guͦt und nutz sye, das alle menschen und alle kilchen eben uff ain ding verbunden sin muͤsind. Etlich mainend, und ist gwiss, daß guͦt were ainhellig mit ainanderen sin; daß es aber ebend uff ain form sin muͤse, achten och ich nit allerding das best sin. Nocetur enim hoc modo et libertati christianę, et plus aequo astringimur hominum inventis. Diss sag ich dorum, ob ir glichwol nit möchtend uff die form in die concordi komen, wie ir anglangt möchten werden, davon ich doch nichts gwisses wais, das ir doch sunst dem Luther früntlich engegen giengind. Item inter cętera: Als der churfürst uwer artikel glesen und drinn funden das wort "gaistlich essen" etc., hat ers dem landgrafen zaiget. Do hat der landgraff daruff gsagt offenlich: "Summer got, nun essend ir in dannocht nit wie ain schwinin braten" etc. Item der Butzer sölte wol lernen, daß er sines praticierens hinfür still stuͤnd, dann es hat weder sin consilium in Franckrich noch sin yezig concordieren wol erschossen. So stats yez gantz wol unsethalb. Ich furcht aber nichts wirs uff erden, dann das er nit ruw haben werd. Gott sye mit ym und uns allen. Hęc nulli hominum quam tibi, quibus lectis da Vulcano. Vale, cor meum.