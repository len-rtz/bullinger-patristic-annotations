S. In hac patientiÄ™ officina tam misere et ingrate vexatus et agitatus fui singulis fere momentis, ut respirandi vix datum sit ocium, nedum explendi officia scribendi. Talis est institutio huius senecte mundi. Mitto ad te supplicationem factam regi et libellum oblatum iunio mense. Epicopi et doctiores ex Gallia convenire debent Parisiis 20. huius mensis, ut super religionis reformatione deliberent. Orandus dominus, ut hominum mentes illuminet suo spiritu. Glaronense negocium dilatum in sancti Galli diem. [16.10.1561] Salutabis amicos omnes. Bene vale. Badene 4. iulii. Tuus ex animo Coignetius. Domino Henrico Bulinghero, ecclesie Tigurinae pastori vigilantissimo. Tigury.