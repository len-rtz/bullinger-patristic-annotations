S. Scripsit d. Grynęus mihi conditione adiuncta, ut literas descriptas mitterem ad vos una cum catalogo eorum, qui ad conventum destinati sunt. De rebus istis non est, ut pluribus dicam; quid agatur enim Wormacię, ex eius literis facile deprehendetis. Addo, quę in illis non habentur: Caesar in altero pede laborat morbo, quem nos lupum vocamus, ut nec ingredi nec equitare valeat, sed lectica vehatur. Dein optimi quique ex consiliariis eius mortem obierunt. Ob tyrannidem miserabili odio prosequuntur eum Inferioris Germanię populi, adeo ut non caesaris, sed ducis Flandrię nomine vocitent. Hęc adiecta volui, ne nihil scriberem. Valete cum vestris in Christo. Basileae, raptim, 12. novembris anno 40. Os. Myconius vester. Domino Heinricho Bullingero et fratribus reliquis, ministris Christi, suis in domino. Zurich.