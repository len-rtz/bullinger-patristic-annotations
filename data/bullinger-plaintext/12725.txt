Erwirdiger, hochgelerter, sunders günstiger, vertruwter, lieber herr, üch syen min unverdrossen, willig dienst allzyt zuͦvor. Der tagen han ich minem gnedigen herren, dem lanndtgraven, uwer schryben zu handen gstelt, und nachdem er den glesen, sagt er nüt anders zuͦ mir, dann er wolt üch wider schryben. Unnd redt sunst gnediger meynung mit mir. Fragt mich, wie es gstalt miner krankeyt halb umb mich hett. Welches ich üch nit wollen bergen, dann üch zuͦ dienen, bin ich willig. Datum im feldleger by Giengen, montag, den 15. novembris anno 46. Üwer gantz williger Heynrich Domman. Dem erwirdigen, hochgelerten herrn Heynrich Bullinger, helger gschrifft Magister zuͦ Zürich, minenn gunstigen, lieben herren.