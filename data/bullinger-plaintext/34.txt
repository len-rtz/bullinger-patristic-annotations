R. Gvalthero, dilecto suo filio S. Exposui hoc libro, suavissime fili et compater, non Herculis, sed electissimi organi Pauli, magni illius florentissimorum Asiae et Europae regnorum domitoris et doctoris celeberrimi, aerumnas et labores, quos ille sustinuit ac superavit per annos continuos 37. Idque totum absolvi intra mensem, ac dono te hoc munere, quod tamen numquam promisi, animo autem tui amantissime nunc offero. Tu Ionam promisisti, non ante mensem, sed ante annos 6, nec praestitisti adhuc quicquam, nec optimi viri in ventrem ceti demersi misereris, ut erutum constituas in planum, quo possit et Nivinitas ab impendente interitu per fermentissimam poenitentiae praedicationem liberare, et meipsum munus desideratissimum exhilerare. Vale. 10. februarii anno 1548. Bullingerus tuus.