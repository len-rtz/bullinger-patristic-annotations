Gratiam et pacem a domino. Ad literas tuas non est, ut multis respondeam. In antiquitatibus consignandis diligens erit m. Gabriel. De carmine autem quod scire cupis, sic accipe: Impressum non est. Author nomine Zeller studiosus. Er ist ein fündely. Unsere gnädigen herren von Bern habend in erzogen und in das kloster gnomen. Ist by 20 jaren alt. Die knaben in kloster singend es mit 4 stimmen den andern zuͦ leid, idque Gryneo non ignorante. Habent et quidam senatorum carmen illud. Quid autem vel quomodo acturi cum authore, ignoro. Plurimis maxime displicet. Haec de istis. Plura certo nulla, neque eo scribo, quod vos curare credam ista, cum viles homines plurima faciant, dicant et scribant contra veritatem. Dubio procul nequam audax et temerarius haud impune feret. Mitto tua in Genesim. Gratias tibi habeo maximas. Quamvis referre nullo modo liceat, memor tamen et gratus ero perpetuo. Voluntas referendi non deest; facta tamen pro facultatibus et fortuna mea nulla dantur, neque etiam tu talis es, ut a me tibi quicquam, quod vel fortunam tuam vel famam augeat, accedere possit. Memoriam tamen tuorum in me beneficiorum innumerabilium nulla unquam oblivio abolebit. Vale cum tota domo tua, quam salvam cupit uxor mea. Salutem dices meo nomine d. Gvalthero. Aarovię, 21. aprilis anno 1546. M. Gabriel hat vil auch von andern schloͤsseren in Ergöuw: Lenzburg, Liebegk, Trostburg, Arburg. Wann er wüßt, das üch ettwas daran manglete, wolt ers gern üch mitteilen. Wann er ettwan by üch selbs oder by h. Hans Stumpfen were, wurd er vil koͤnnen anzeigen. Tuae humanitati deditissimus Christianus Hochholzer. Clarissimo viro d. Heinrycho Bullingero, verbi divini praeconi fidelissimo Tiguri, domino suo tanquam patri colendissimo.