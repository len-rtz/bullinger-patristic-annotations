Gratiam et pacem a domino. Accępimus consilium tuum, quo caveri putas posse Quinquepagiorum tyrannidem. Quod quidem etsi verum fateri omnes cogantur optimeque consultum, sed in hoc paucos fore qui consentiant. Ita caro est addicta carnalibus illis foederibus maximeque vereri nostro agro, cum sine eius consensu fieri non possit id suggeri, quod potius vallenses nostri, immo et Aergoia [se] dederet Pagicorum foederibus urbemque nostram negaret, quam quod huic obsequerentur consilio, atque id ea conditione, ubi Immontani pollicerentur ex utraque parte, ut vulgo vocant, ein ort z'machind usß Thun sampt dem gantzen oberland und Ärgöw. Scis, quam in varios plebs rapiatur affectus, quam inconstans, quam facile illi imponatur blanditiis, quam cito vana spe illudi illi posset. Saepe tamen in ore et corde piorum volutabitur id, quod indicasti. Convenit Sępianus cum sex aliis me caena. Illic ad longum disseruimus de omnibus. Tandem eo ventum est. Acta comitiis Badensibus nondum sunt audita a magistratu. Sic enim non sine periculo solet differri usque ad diem, quo iam ad alia comitia abequitandum est. Quam primum audientur, scribent, si pii per suffragia hoc obtinere possunt, ad vos, ne his comitiis respondeatis, sed qualicunque excusatione responsionem differatis. Nostro legato comittetur, quatenus precibus adoriatur Quinquepagicos, ne praetendant, sed ab instituto hoc cedant. Cum pax illa infęlix exigit, ut ipsi maneant apud suam fidem, ongearguiert, eadem sit et conditio nostra et ius, daß sy unß bi unserm globen bliben lassind ungrechtfertiget. Nam nec Bernates id pati possint aut velint. Sic concludere nihil poterunt: muͤß jederman das heimbringen. Interim vel nostrates vel tui civitates christianas ad Brugg convocarint, atque illic convenientes mox consultarint, ut dum Immontani omnino velint ius a tuis exigere, postea civitates illę alios Helvetios convocarent, Glareanos, Appezellanos, Salodurenses et Friburgenses, und sich vor denen hoch und tür beclagtind und liessend mercken, ee daß si thuͤn wellind, ee ein anders an d'hand nämen, und als bald den rattschlag; dann suss mag es nitt erhept werden by den unsern. Mir hett in diser stund einer anzeigt, wohar die practick kumen. Immontani miserunt ad regem Gallorum quendam ex Rapperswil, ut omnino solvat, quae debet, atque id numerata pecunia. Quod si non fecerit rex, wellend sy als bald die vereinung harusß fordren oder gäben und sich sampt den Pündten, Walliseren, hertzog von Meyland und bapst in perniciem fidei nostrę zemmen verbünden et contra Gallum et nos, atque ut id fieri possit, vestros nunc hoc medio affectari consilio Ennii Verulani legati. Sperat enim papa, quam primum Tigurum ad fidem suam rediisset, actum esse de nobis. So wil die Immontanos beduncken, der küng schätzi sy nitt vil meer. Also wellend die gloggen zemmen lüten. Pręterea nobis minari nil dubites ab Hyspanis, ubi ab expeditione turcica redierint, invasuros fidei nostrę confessores. Dominus sit protector noster. Ceterum, quem tu mihi commendas, ego eum vicissim tibi commendo. Ipse viam indicabit, quam tu tibi serves. Vale et me, ut cępisti, amare perge ac dominum pro ecclesia nostra orare non cesses. Faciunt multi mihi spem te ęditurum annotationes in totum no[vum] test[amentum]. Perge et vive. Rursum vale. 2. octobris. Me nosti. Heinrico Bullingero, ecclesiastę Tigurino, fratri suo semper charissimo.