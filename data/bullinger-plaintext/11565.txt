S. Si GrynÄ™us non scripsit, sic postremo accepimus: Res, quia in paucorum manibus est, ob magnitudinem eos propemodum enecat. Transsubstantiatio, intercessio sanctorum, suffragia mortuorum et missa maxime obsistunt. Concesserunt adversarii in materia iustificationis, quod putarant omnes impugnaturos eos acerrime. Nullus e scholasticis unquam eousque pervenit. Petunt, ut fratres precibus dominum implorent, ut mittat auxilium. Reliquum est: Dux Clivensis transiit in Galliam ad evocandam sponsam suam trecentis equis. Non est in Germania par equitatus, qualem ille habet. Dolebit connubium caesari, cum ipse tamen in causa sit, quamobrem dux Gallam duxerit. Non possum plura scribere propter negocia. Vale cum tuis. Theodorum et Pellicanum salvos opto. Basileae, 27. maii anno 1541. Tuus Myconius. Domino Heinricho Bullingero suo.