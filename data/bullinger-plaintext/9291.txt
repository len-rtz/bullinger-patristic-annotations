Venerande pater, cum a nobis discessurus esset tabellarius, subito has exaravi et quas landgravio scripseram, celeriter exscribi iussi. Excusabis, si placet, festinationem. Chronica Godefredi Viterbensis accepi. Itaque, si Hunibaldum de rebus Francorum habes et Mamertinum et Iacobum de Voragine, te rogo, ut quam primum mittas, sicuti superioribus literis abs te petieram. Vale, venerande pater, et salve. Clarissimo viro d. Gvaltero S. P., cui, si placet, inclusam chartulam ostendas, ut, si vobis videatur, d. Stettano postea mittatur. GenevÄ™ 20. aprilis, quo die nibus agri nostri cooperti magnum nobis luctum afferebant Dignitatis tuae studiosissimus Hotomanus. Venerando et clarissimo viro d. Henrico Bullingero, Tigurinae ecclesiae pastori fidelissimo.