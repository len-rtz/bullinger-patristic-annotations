S. D. Ita divexor turbis et miseria praesentis belli, venerande mi Myconi, ut saepe nesciam, caput ne humeris adhuc insideat an rapiatur et volvatur per aera! Negotia excipiuntur negotiis et magis atque magis me involvunt. Laboro interea perpetua fere capitis imbecillitate. Aber es ist alles noch nut gaͤgen dem, das werden sol und noch wirt. Quaternas a te accepi. Ultimas dedisti 4. decembris. Scribis satis diligenter et fidelissime. Ago tibi pro diligentia et fide gratias. Pridie dedi literas ad d. Franciscum d. Ioanni Burchero Anglo. Ignoro, quamdiu mansurus sit Badenae. Habet ibi negotia. Nihil scio esse in tuis, ad quae omnino respondere oporteat nisi hec paucula. Rogas, qui sint in castris concionatores. Ignoro. Neminem enim novi nisi Hessi idque ex nomine. Is ad me dedit literas, quas hic vides, at ea lege, ne quis praeter te legat et ut mox remittas. Respondi illi satis longa epistola. Vera sunt, quae scripta sunt de Bohemis et duce Mauritio. Insuper cladem acceperunt non parvam Saxones. Ceciderunt 1200, capti 500 calendis novembris. Ita scribunt huc Bernates ex duce Christophoro Wirtembergensi. Hodie ad horam 3. pomeridianam scribunt Constantienses caesaris equites aliquot nec paucos hyberna habituros in Hegovia et ad lacum Podamicum. Quod si verum est, videbis, quid futurum sit. Quae pridie huc miserunt, vides hic, sed ea lege, ut per hunc aut per proximum remittas. Vides omnia in summo versari discrimine. Oremus dominum nihil dubitantes de eius protectione. Accedit his aliud, quod hac hora ad me consul noster ex Badena scribit. Fama est Granvellam Galli animum perpulisse postulata regis filia in uxorem Carlo (schowt, ob er nitt der tüfel sye corporaliter!), ut pecuniam Protestantibus paratam sisti et asservari adhuc in praesenti iusserit, imo Parisios contentat consulturus, quid agat. Consiliarii eius manibus et pedibus in hoc erunt, ut christianismus extinguatur in Germania. Sed vivit, qui vicit! Das wirt uns leren fürsten und herren truwen. Vana sunt, quae dicuntur de caesis 2000 equitibus caesaris: koufflütten mer! Saxonia nunquam potuit colligere equites 6000, pedites 24000, tantum abest, ut tot potuerint cadere caesi a Boiemis. Iodocus Bernae non tentat horrenda, sed ut genus doctrinae in disputatione assertum servetur syncerum et integrum. Audio Grynaeum dimissum una cum studioso quodam. Nec mirum, nam hic habes carmen, quod  studiosus iste scripsit contra nos! Carmen remittes per hunc. Quia adolescens dimissus est, ideo forte horrenda ille moliri dicitur. Jetzund hat man radt. Bern und die üwern woͤllend von 9 orten wüsses haben, ob sy sy schirmen woͤllind by irem glouben. Die unsern woͤllend der vrag nitt. Ursach: Das sy nitt inen zuͦ sagen muͤssend, das sy sy by des bapsts glouben und abgoͤttery schirmen woͤllind. Nescio, quid futurum sit. Miror tamen vestros et Bernates haec proponere. Vale. Plura non possum. Millies salvus sit Dryander, Gastius, etc. 8. decembris anno 1546. Bullinger.