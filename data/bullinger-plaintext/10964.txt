Zayg minem hernn Röstenn, burgermaister etc., von mir die zittung an: alhie nitt sonders, dann das der tagen etlich knechtt durch Costentz zogen und us dem Rinthal amer, haist Ruͦdolf Brocker, hat ouch etlich knecht, aber wenig, in Mayland dem kayser zu; darzu ab andern ortten ziech mann furster inhe. Witer hab sich her Egck von Ryschach, vogt uff Pregentz gegen ainem muntlich mercken lassen, das vyl raysiger dem kayser zu in Mayland durch die Etsch willens. Kayser hab och by 20000 gulden um haber zur futery in die Etsch und wo nott geben etc. Es sig och ain red, Wiss aber nitt gruntlichs, das Wolff Dietrich von Amptz und amer, haist der Schnabel von Bregentz, da haim sind komen; sollend wund sin. Ain gemümel, als ob inen etwas schaden widerfarnn; was, das mag nit offen sin. H. V. An min hernn Röysten etc. An Maister H. Bulliger