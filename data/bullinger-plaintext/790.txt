S. Mitto ad te librum de origine erroris Gallicum factum, prius missurus si fidus contigisset nuncius. Mihi dolet non fuisse characteribus melioribus excusum; sed id factum est ut minor esset libri moles et circumferri facilius posset. Sic enim se typographus studet accommodare Gallis hominibus, quibus piaculum est inexpiabile deprehendi cum huiusmodi libris. De rebus nostris, de statu ecclesię et scholę ac de vestra etiam consensione, scribam alias cum plus ocii nactus fuero, quę spero vos non improbaturos. Nostri te omnes salutant officiosissime. Saluta meo nomine collegas et symmystas tuos. Vale. Lausannę calend. ianua[rii] 1550. Tuus Petrus Viretus. Clarissimo viro d. Henricho Bullingero Tigurinę ecclesię antistiti, fratri et symmystę plurimum observando. Tiguri.