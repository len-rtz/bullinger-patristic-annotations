S[alutem] d[ico]. Gratias ago domino deo nostro, quod negotium hoc nostrum ita ipse temperat, ut omnia cedant feliciter. Utinam et fausta et optata ferat Gvaltherus! Non est, quod multis repetam d. Bezae legationem et petitionem. Scis enim omnia. Receptus est sponte a nostris et coniungendi nobis ministri[?] ecclesi(a)e Genevensis, maxime quod vobis Bernatibus sint coniuncti foedere. Quod autem attinet appendicem Gallicanarum ecclesiarum, visum est nobis non adiiciendam, ne detrimento sit ecclesiis. Indignum praeterea videtur, ut regni vetustissimi et potent[issimi] duntaxat a nobis fiat mentio per appendicem. Satius[?] est illas ecclesias edere scriptum proprium, quo testificentur bene eis consentire nobiscum.