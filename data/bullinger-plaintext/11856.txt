J(unker) Niclaus Wittenbach, venner ze Biel, hatt 5. Novembris hochzyt Zürych gehallten. Hatt sinem son Hansen von Schönow, burgers Zürych, dochter vermächlet, derhalben vil eerenlit von Bern, Byel und Nüwenburg och zuͦ uns herab kummen, under welichen xin Hanns Wunderlich, des Frantzosen factor. Dem ist hüt frü uff der post zuͦkummen, das 30. Octobris by nacht der keysser mit sinem züg flüchtig uß dem veld abzogen. Die post ist gefertigt Sampstags uß Lyon und ylt uff Venedig. Uff morn wartet er ouch anderer post, die vollkommer und eigentlicher die sach zeige. Quid, si simulata sit fuga? Deus servet nos ab Hispanis. Vale. Datum Zcinstags, 6. Novembris.