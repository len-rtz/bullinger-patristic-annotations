S. D. Narravit mihi d. Hallerus compater meus, Bullingere compater in domino charissime, quid apud vos designarit Nicolaus, nepos meus ex fratre, et e quo illum discrimine interventu tuo eripueris. Periclitatur et, nisi resipiscat, prorsus peribit sua culpa. Educavi illum a puero cura ac diligentia quam potui paterna; nolebat, cum posset, operam dare literis, sed perpetuo aspirabat ad artificium aliquod manuarium. Coactus addixi eum meis sumptibus arti chirurgicae et hoc nomine misi Augustam commendavique amicis, quos isthic habeo. Duravit ad tempus, postea coepit vagari et vagando mores pessimos imbibere, quibus sic assuevit, ut emendationis spes