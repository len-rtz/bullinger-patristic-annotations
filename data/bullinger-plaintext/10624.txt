Gottes gnad erhalte unns. Amen. Min herr, üwer empiettenn an min lieben hernn burgermaister von Wadten, demnach an mich, ob wir ettwas nüws habend, üch by zöger zu schicken, bin ich selpst by minem hernn gsin, in gfragt. Hat er, och ich, nicht sonders. Wie wol im der pfarrer disser stund, alls ich by im gesin, zuͦ gschriben die sag dess zugs halb, welches sich alles lendett und fast concordiert mitt der zittung, üch zuͦ geschriben der tagen von ime och mir, by aim burger von Santt Gallen, welcher dem potten uff dem weg bekomen etc., allerlay so üch dar inn zuͦgeschriben ist. Wellend ir (alls wir wissend) ernstlich handlen mitt maister Haben. Yl. Gruͤssend miner husfrowen und mir üwer hus alles. Actum S. Gallen, uff zinstag, den ersten tag dess monatz juny anno 35. jar. U[wer schuldiger, wlilliger] Hans Vogler etc. An min sonnders gliepten hernn und fründtt, M. Hainrichen Bulligern, prediger zuͦ Zürych.