S. D. Qui has tibi fert, vir clarissime, viva erit epistola; non enim scribendo delassatus potui, quae volui. Ago tibi gratias pro nuperis literis, quas d. Habio communicavi; videbantur enim admodum esse utiles. Tuas in horas expecto. Si quid habuero ex Inferiore Germania, non nescies. Valebis. 16. iulii 1546. H. Bullingerus. Clarissimo viro d. d[octori] Ioachimo Vadiano, domino suo semper colendo.