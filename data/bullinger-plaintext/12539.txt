Heri ad te per Curionem omnia; sed ne omnino nihil, en tibi ista. Item kurtz verruckter tag sind funff kaiserisch kriegsknecht zu Kempten uff der bruck gestanden und sind aber funffzechen Aidgnossen daher zogen. Habend inn die statt gewellt. Und alls sy die kaiserischen knecht ernstlich besechen, haben sy gesagt: „Botz wunden, diß sind merhen gschnyer!“, etc. Da habend die funff von leder zuckt und die funffzechen Schweytzer hinder sich hinauß geschlagen in die flucht, das inen die schuͦch empfallen sind und ubel wund worden. Sed hęc iocatum me puta. Tu omnia converte simpliciter, et id, quod res est, intelliges. Zviccius ita iocari iussit. Der Schweytzer sind funff und der andern 15 gewesen. Die habend gesagt: „Botz marter, diß sind Schweytzer!“ Der ander glich druff: „Ey, es sind kuͤschneyer!“ Daruff haben inen die funff gut gschirr gmacht ut supra. Item so ist ain kaiserischer vogt zu Kempten ingeritten mitt 20 pferden. Hat da in ain wirtshauß einkert. Alls er nun widerum hinweg gewelt, sind ettlich knecht erstlich, wie dann bruchig, uffgesessen und in die gassen herusß gesprengt. Sind aber drey oder funff Schweytzer by ainander gestanden. Hat ain raissiger den gaul angehowen und gebaret, sam er durch die Schweytzer sprengen wellt. Haben sy gesagt: „Nun stand still!“ Aber er hat so hart uff sy drungen, das sein gaul dem ainen Schwytzer auff ainen fusß getretten, derhalb er und die andern zuckt und uff den und seinen gaul gehouwen und gestochen. Sind die andern reuter ouch gleich herzu und uff sy drungen, etc., dessgleichen ander Aidgnossen, die daselbst hin und wyder gestanden, ouch zugeloffen und den iren zugesprungen. Habend die raisigen dermassen geengstigt, gestochen, gehowen und verwundt, das sy inen mitt marter zu der statt hinusß entrunnen sind. Und waͤren nitt ander leut darzwyschen kommen, hettind sys gar (maint man) usß mitt inn gemacht. Auff soͤlichs ist denen zu Kempten von Ulm, da die unsern yetz sind und tagend, geschriben worden, das sy kaine kaiserischen mehr inlassen sollind, damitt man nitt teglich ursach hab, dermassen zu rumoren, etc. Sunt ista non mala, ni fallar, mox sequuturę victorię omina. Sonst uff dißmal nichts newes. Wir warten aber all stund, was wir weyter von den unseren hoͤrind. Alsdann schreib ich euch weyter. Bittend ernstlich und treulich fuͤr unß und die unseren, das sy all heldenhertzen habind. 9. iulii. Es kompt ain fliegend geschray her deren knecht halber, die ausß den eweren hingezogen, das die Aidgnossen zu Baden der sach gar unainig worden, und reyte ain post ylends, sy widerumb uff das ernstlichest und hochst abzuforderen. Id si est, hoc plane est, quod prius mihi animus praesagiebat. Dominus omnia bene vertat! Bullingero suo. Tiguri.