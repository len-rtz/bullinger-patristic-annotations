D. Bul(l)ingero Franciscus Niger S. Nihil aliud in causa fuit, ornatissime Bul(l)ingere, quod hactenus ad te nullas dederim litteras, nisi quod nolui tua seria meis nugis interpellare. Sed quum viderem diuturna mea taciturnitate heri posse, ut me observautiae erga te meea oblitura esse arbitrareris, paucula haec abeunte nuntio exaravi, quibus intelligas me tam tuum nunc esse, quam semper extiterim, ac vinculum cliaritatis, quo suo spiritu nos Christus copulavit, indis(s)olubile omnino esse. Libuit autem huius memoriae de te meae pignus quoddam, licet minutulum, nempe Rhetiam nostram ad te mittere, ut munusculum hoc, qualecunque sit, meum in te animum testetur. Verum de his satis. Nos hic, quae Dei benignitas est, valemus, sed interim suspensi animi sumus, quid nobiscum Dominus agere velit, quum videamus bellorum faces ubique accensas esse. Tu si quid novarum rerum habes, fac nos obsecro, certiores, si tamen per tuas occupationes tibi vacat. Interea valebis optime, optime Bul(l)ingere. Clavennae, 10. Augusti 1547. D. Heinricho Bul(l)ingero, verbi Dei ministro, suo plurimum observando. Tiguri.