S. Libellum hunc ad te mitto, vir optime, doctissime, qui eetsi Iohanni Butlero vestrati sit nuncupatus, tamen hic aeditus est, neque existimo eum hoc tempore apud vos prostare venalem. Verum, etsi maxime videris, meum nihilominus animum erga te benevolum tuique memorem cognosces. Argumentum libelli pium est et e medio procellarum turbatÄ™ ecclesiae sumptum mihique multum lucis attulit in eadem re intellegenda, ita ut satisfactum esse mihi existimen. Placet admodum ipsum etiam scripti genus in re theologica, purum, Latinum, elegans. Hunc itaque, ut dixi, libellum a me tanquam tui studioso accipies. Rerum novarum nihil habeo; sunt quaedam, sed incerta; praeterea neque me [griechisch] in his rebus exhibeo. Vale et me domino precibus tuis commenda. Basilaee 19. septembris anno etc. 49. Michael Malerius doctor. Viro optimo, doctissimo domino Heinricho Bullingero, theologo et ecclesiae Tigurinae pastori fideli.