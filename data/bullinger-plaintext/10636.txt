Gratiam et pacem. Nolui nescires, Myconi doctissime, quid sperandum sit de concordia illa Lutheranorum et phanaticorum. Vides schedam exscriptam ex commentariis ad nundinas pascales proxime hoc in anno 1535 aeditas. Plura et impetuosiora scripsit folio 127 et 128. Insanit in eo opere in phanaticos, sed et impudentissimis mendatiis nos conspurcat. Et sunt interim, qui illi non supplices modo ad genua accidunt. Dii illam perdant muliebrem molliciem et perversum concordiae studium. Vale, observande frater, et haec tibi scripta putato. Similem tuae schedam Bucero transmisi, ut videat, quocum agat. Nullam hic video moderationem impetraturam apud hunc, nisi prorsus abnegata sancta veritate dicamus solum hunc dei virum sanctissimum recte de sacramentis sensisse. Der tüfel thuͤyge aber das! Vale. Ioannis Baptistae 1535. H. Bullingerus tuus. Domino Osvaldo Myconio, Basileiensis ecciesiae pastori vigilantissimo, suo in domino charissimo fratri.