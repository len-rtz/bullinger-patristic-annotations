S. Opus est, ut habeam sententiam tuam de confessione Saxonica. Quamobrem ne differas, quęso, responsum. Theodorus scripsit, et placet supra modum. Oportet nos tandem videre picturam Ulenspiegelii, videamus necne, non quidem propter Lutherum aut Argentinenses, sed propter nostros, qui concordiam volunt velis nous. Dic, quęso, libere. Res apud nos iamdum latet apud consulem et 13 viros, me et d. Grynęum; sed mox prodibit. Nos, hoc est d. Grynęus et ego, abnuimus subscriptionem. Hoc in cor tibi. Quamobrem movimus corda senatorum. Quamvis adiecerimus non futuros nos pertinaces, modo veritas maneat. Cave igitur, differas mentem tuam. Vale. Pluribus non potui. Raptim, 15. iulii anno 36. Myco. tuus. Domino Heinricho Bullingero suo in domino.