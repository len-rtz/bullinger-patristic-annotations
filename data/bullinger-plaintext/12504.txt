S. in domino. En tandem catalogum librorum, quem toties a me petiisti. In causa fuit, quod tam tarde miserim, nescio quid, partim dolores oculorum, partim negotia. Mitto praeterea aromaticas species, sed dubius fui, an contritas vel integras volueris. Integras autem mitto, ne putes me hac in re tibi noluisse inservire. Novi nihil habeo omnino. Adeo omnia alto silentio aguntur apud principes et episcopos. Myconius me rogavit, ut, si in tabellionem aliquem incidissem, illi narrarem. Admonui eum, qui dixit ipse velle scribere et multa habere, quę digna sunt, ut bonis viris communicentur. Unser burgerschafft haben Conversionem Pauli gespilt mit grossem possen. Vale in domino. Salutabis mihi d. Theodorum et Gvaltherum cum uxore tua. Basileę, 7. iunii 1546. Tuus Gastius. D. Bullingero suo. Zurich.