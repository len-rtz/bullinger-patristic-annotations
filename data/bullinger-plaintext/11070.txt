Gratiam et vitae innocentiam a domino. Optima fide reddidit mihi literas tuas Fridboltius hic. Fuerunt illae mihi ut reliquae omnes longe gratissimae; reddiderunt autem tristem, quod iam nunc videam, quid mali ex bello oboriturum sit Saxonico. Involvet et inter sese committet certo Germaniam totam. Certe merentur hoc mores nostri. Verum domini interim gratiam imploro, ut hic vel per Hessum vel alium virum fortem et religiosum hoc bellum dirimat, nisi forte divina Maiestas statuerit, semel funestos illos e medio ecclesiae episcopos tollere, quibus salvis nescio an ecclesia salva esse possit. Si tu interim aliquid eius accepisti compositionis, cuius meministi in postremis literis, a Melanchthone ac Bucero conscriptae, obsecro videam, siquidem optimus quidam vir nescio quae infausta mihi retulit de actis quibusdam Buceri Augustae in negotio idolorum habitis etc. Ego in praesenti nihil possum certi nuntiare e Luceria; legatum enim nostrum nondum vidi. Quodsi aliquid didicero, quod e re tua fuerit novisse, scies. Tu perge, me, quod facis, amare et frequentissime scribere. Vale una cum tuis omnibus, cum Dominico et Fortm√ºllero ac reliquis. Salvum te volunt Leo, Peliicanus, Theodorus, ceteri. 5. Augusti 1537. H(einricus) Bullingerus tuus. Praestantissimo viro D. Ioachimo Vadiano, consuli Sangal