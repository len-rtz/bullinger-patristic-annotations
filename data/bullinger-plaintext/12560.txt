Der bott von den unseren, by dem ich vor ettlichen tagen die brieff, so von Augspurg kommen und an ewere herren gestanden, uberschickt hab, zoͤgt an, das im ewere herren ain guldin geschenckt haben. Das sollt aber nitt sein, dann es wirt allso ain rechte schniderey daruß unnd ain finantzen der liederlichen leut. Ich hette im selbs gelonet, aber diewyl man im dort ain fl. geben, hab ich ime sonst weyter kainen bottenlon geben wellen. Ir hapt yetz ouch ain botten hie gehapt. Vernym ich, das im grauff Friderich von Furstenberg ain cronen geschenckt. So habend inn meine herren um seinen lohn gefragt. Hat er nichts well haͤschen. Vernym aber, sy habind im ouch ain guldin geschenckt. Allso wellend sy kain lohn nemmen, nemmend aber schenckinen, damitt man inen dahaim den lon nichtsdestweniger gebe, wie ich dann sorgen, ewer herren nechstem botten ouch geben. Were schier von noͤten, ain insechen ze haben, damitt man wysse und die botten ouch wissen, wes sy sich halten sollten, damitt doch allweg dem ainen tail das gellt gesparet. Dann des schreibens und schickends vyl in disen loͤffen. Hab diß alles uff hinacht den 26. iulii gschriben. Wird bericht, das zoͤger morn frü fertig sein welle. Waiß nitt, ob miner herren bott vor oder nach im fertig wirt. Kompt diser vor im, so lasst euch nitt belangen: die zeytung wirt glych daruff kommen. Blaurerus. Ich hab gemaint, meine herren wurden ain aignen botten geschickt haben. So wirt zoͤger ouch ewern herren der unsren schreiben uberantwurten; werden ir alles von inen vernemmen. Der pfaltzgrauff hat dem kaiser ain herrlich schoͤn schreiben thon und inn aller sachen erinnert, wie er kaiser worden, was man sich guͦts zuͦ ime versehen habe; under anderm ouch, was er geschworen hab, under anderm namlich kain froͤmbd volck in Teutschland ze fuͤren, etc. Aber er hat geantwurt, er habe lang zuͦgesechen; so werd es ye lenger ye erger. Darum muͤsse er einsechen haben, mitt andern dergleichen wortten. So zoͤgt mir yetzund min bruͦder an, das ainer den nechsten ausß Mailand komme, der sag, das der Frantzoß in Bemont fallen und Mailand innemen welle, und das der Frantzoß schon in etwas rüstung seye. Wan dem allso, wurde es abermal Davids und Sauls krieg. Wann der fuhr vyl angezundt wurden uff ain mal, were schwer zuͦ loͤschen. Curio nuper querebatur, quod nec ędes commodas conducere istic posset, quodque omnium rerum mira et vix ferenda esset caritas. Proinde Theodorum quoque nostrum hoc sibi dedisse consilii, ut huc, ubi commodius nonnihil agere posset, demigraret et studiis incumberet, eo usque enim se iam promovisse, ut, quod reliquum desyderaret, vel hic vel alibi assequi (si diligens studium adhibeat) facile possit. Proinde nunc hominem huc revoco Herbroti prius animo explorato, quo vitam, mores et studia, etc., iuvenis penitius cognoscere possim. Valde igitur obsecro, ut tuo Theodorique beneficio felix sit illius istinc discessus utque ęs alienum vel ipsi dissolvatis vel sponsores solutionis tantisper sitis, dum proximo nuncio, quantum debuit (ubi rescivero), mittam. Dem hochgelerten, christelichenn herrn Hainrich Bullinger, meinem vertrauwten, liebenn herrnn und bruͦder, zuͦ aignen handenn.