Gnad unnd frid von gott. Lieber her gfatter, Kappen Hanns hett mir gseyt, ir wellint die wuchen kommen, welches mich von hertzen fröwty. Ich versich mich aber wol, ir kommt nit vor zinstag. So thuͦn ich üch zewüssenn, das ich uff mitwuch, ob es der will gottes ist, wird gan Zürich ryten. Darumb, ob ir erst dann ouch welltind kommen, so sparents in die annder wuchen oder kommend uff mentag. Datum ze Cappell, samstags vor Anndree apostoli 1535. Üwer williger Petrus Simler. Dem wolgelerten, ersamen heren Meistern Heinrichen Bullinger, predicanten Zürich, minem lieben gfatter.