Eruditissime vir et domine mi observandissime. Vidi, quę heri ad me scripsisti, et omnia libenter intellexi, quia mihi satisfecisti, ut desiderabam. Quare fateor me tibi plurimum debere et ago gratias, ac quicquid possum et habeo, id totum tibi offero. Tuos salutavi, ut iussisti, qui te pariter resalutant. Ego vero non ero immemor tuę comendationis erga tuos, ubi eis prodesse potero, ut hactenus feci. Nihil aliud habeo, quod scribam, nisi quod more solito tuus sum et superi me genuere tuum, cui ac familię toto corde me comendo. Brengartii, 12. septembris 1544. Totus tuus Io. Dominicus Panizonus. Eruditissimo viro ac domino meo observandissimo d. Henrico Bullingero. Turregi.