Gratiam et pacem. Gratae fuerunt literae tuae, Vadiane doctissime et colendissime frater; sed gratiora fuissent, quae habes, sed non cuivis committere voluisti. Exspecto, quid sis daturus. Ferdinandus 22. Iulii Nerobergam venit, non alia causa potiore, quam ut nova exactione ingentem contrahat pecuniam. Es ist alles verschnappt, was angelayt. Consultabitur fortassis, quomodo Hessus impediatur, quominus noceat Brunschvicensi. Doleo captam urbem Christianam a Tureis. Utinam non aliquo portento nobis futura praenuntiet! Tuream aiunt ducentena milia contra nostros armasse et instructissima acie movere in Ungariam. Barbarossa classe instructissima Italiam invadet, ad quam occasionem Gallus Mediolanum occupabit, si poterit. Caesarem aiunt Angliam ingressum, Anglum armasse contra Gallum, duxisse Mariam et myriades aliquot auri avexisse secum. De myriadibus Anglus quidam, qui intra mensem in Anglia fuerat, retulit; de novis nuptiis in Anglia nihil audierat; Antverpiae, Bruxellae atque Mechalingiae rumorem demum audivit; de exercitu item in Gallum armato nil poterat certi referre. Heri excessit Burghardus Wirtzius, subscriba urbis nostrae. Plura non potui. VI. Augusti Badenae convenient Helvetii etc. 1. Augusti 1542. Last mich w√ºssen, welchs der letst tritern in Matthaeo. H(einricus) Bullingerus tuus. Clarissimo viro D. Ioachimo Vadi ano, domino colendissimo.