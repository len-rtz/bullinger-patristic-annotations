S. Literas tuas gratissimas accępi, charissime Heinrice, quibus perpetuo intelligo, quam integer in me tuus sit animus, quanto me certe indignum amore prosequaris, cum in omnibus, quibus saltem licet, mihi obsequi et inservire digneris, hactenus item tanta in me effuderis beneficia (spiritalia volo, quod iis potissimum indigeam), ut nisi non fratrem solum nec germanum, sed vere parentem et in domino maiorem te agnoscerem, omnium plane forem ingratissimus. Per eruditionem tuam me quotidie gignis, eruditiorem et ad ministerii mei functionem aptiorem facis, ut post deum neminem animo meo intimius complectar praeter te. Suspicio te tanquam organum domini, quo multorum ignorantiam illustrare velit, studiosorum item votis succurrere. Haec non intelliges, quasi adulatione et hypocrisi te mihi vendicare velim. Testis est mihi deus, in cuius conspectu hęc scribo, amorem meum in te adeoque mutuum in causa esse, ut non possim mihi temperare, quin quoties ad te scripsero, mutuae charitatis mentionem faciam. Quod ad tuum ad nos adventum pertinet, id ipsum sępenumero apud me cogitavi, cuius in literis admones, nempe iter non admodum tutum et occupationes tuas sanctas esse, quas citra dispendium relinquere nequeas. Ich hab ze vil anfechtung, wie du schribst; die sind aber nitt nach dem fleisch, dann von angsicht hab ich dich nun einest gsähen in der disputation, quando offerebas, quae in axiomata notaras, und wenn du jetz zuͦ mir kemist, kant ich dich nitt. Spiritus tuus, quem ex literis et libris tuis haurio, meo spiritui et animo arridet, ut quaecumque desideravero et multis iam annis desiderarim, in te uno abunde reperiam. Das bekenn ich leider: Ich han min leptag nie können studieren. Multa siquidem legi, sed dum citra ordinem et rationem, sic absque fructu exciderunt. Iam cum ante biennium rationem studii epistola depinxeris addito nunc integro libello, so ist es mitt mir ze spat. Ich welt gern vil an d hand nämen, so han ich der zitt nitt. Mitt den linguis förcht ich, es sy ze spat; uss denen auctorizierend aber ir gelerten allgmeinlich. Ir zihend tropos, schemata, hebraismos, so eigentlich aber unglich, ze ziten an. Wo sol ich armer knecht usß? Ich kan das latin nitt. Demnach so welte ich gern patres, tuas et aliorum commentationes mitt flyß und urteil läsen, so jagt mich jetz das predigen, jetz das chorgricht, jetz der bruͤderen zuͦloff und antigen darab, und wird immerdar vor mir selbs ze schanden. Ich wird vil kranck, wäret von gottes gnaden nitt lang. Ich hab ein schwären lib, bin grauw et difficilem patior herniam, citra dolorem tamen, id quod domino tribuo. Novit senetio Io[annes] Fritz morbum meum, quem olim meis expensis a Tiguro vocaveram, ut ligamen pararet, sed non potuit, nec ille M. Iacobus strage nupera occisus. Ita nullum medicorum reperio, qui vel praecavere posset, ne augeretur. Also stat min sach, min frummer Heinrich. So truckt mich min gwissne erst amm allermeisten, das ich ungschickter an ein söllichen ort dem handel gottes sol vorston. Frantz beladet sich keiner dingen dann dess predigens. Casper, der nun glert, der sprachen verstendig, aber wäder der oberkeit noch der gmeind aller dingen angenem; kan mich nitt zuͦ imm versähen, das er by unß blibe. Ich kan ouch nütt von imm lernen, muͦß also immerdar in miner gwissne anstösß liden, in miner unwissenheit bliben und förcht gott übel, ich verhön ettwas in sinem handel. Et ut tibi confitear, soli inquam, animus meus non est tantus erga eum, quantus erga te, quod condonet mihi dominus. Haec omnia tibi praesenti indicare volebam. Iam cum non liceat, cogeris vel legere. Also stat unser ordnung und wäsen: Amm sunnentag predigend wir all dry, amm mentag, zinstag Frantz, amm mittwoch, dunstag Berchtold, amm fritag, samstag Casper. Amm mentag, mittwoch, fritag haltet man chorgricht glych uff die predig ettwa bis zu 11 oder 12, dran sitzend Casper und ich. Am zinstag und donstag mane octava list Megander hebraice, Rellicanus grece, jetz 3. Regum; sind wenig auditores, ettwas bi acht. Amm zinstag post prandium haltend wir colloquia, kummend die pfarrer vom land darzuͦ, wirt ein locus scripturę uff die ban bracht; git ein jetlicher sin iudicium. Am mentag, mittwoch, donstag, fritag hora tercia post meridiana list Rellican novum testamentum tribus linguis et iisdem diebus hora 12. list er rethoricam [!] Melancht[honis]; acht wol, verstandint si wenig, es sy dann Casper und er selbs. Nun rechnen du usß, wie vil zit ich hab, nach dem ich ir aber bedörffte. Schrib ouch darum söllichs, das du nun erwägist, wie ich doch die zit amm aller besten mög anlegen. Wir hend kein hilff ze predigen. Zwen helfer hend wir, die sind nütt angenem und nitt gschickt und sind aber stattkind. Casper haltet sin ordnung in sinem studieren fry, ursach er gat gar an kein predig dann amm sunnentag nach dem mal; so hett er den überlouff nitt von den puren und bruͤdern wie ich. Frantz ist der allerruͤbigest, bedarff sy umm sins alters willen. Min frommer Heinrich, nun lasß dich nitt verdriessen, dise stempnyen ze läsen und mir din trüwen ratt darüber ze gen. Ich han kein menschen uff ertrich, dem ich so vil vertrüwe als dir. Qui mihi multis annis manus et pes, immo et oculus fuit Bernę, ante biennium peste periit. Lidt dich mitt mir umm gots willen. Ich kan und mag nitt anderß. Desß Theodori halb hab ich dir noch nie anzeigt. Er ist also ze Kingsfelden gsin, das ich von siner fürnämen gsicklicheit nie nütt gwist han. Ich hab inn usß Zwinglis sälig befelch eim rat erstlich praesentiert und nitt über dry wort mitt im geredt, er mir nie kein buͦchstaben gschriben. Es ist ouch on ursach sin gschicklicheit mir nitt verhalten, dann wo ich das gewist von imm, das ich jetz in kurtzem vernommen, ich wölte wol an ein rat vermögen han, das er in die statt zuͦ unß verordnet wäre, das aber ettlich villicht besorget und inn dest minder gruͤmpt. Ich fröw mich der propheten und wirt nitt ablon ze bitten und ze gilen, biß du sy mir ein nach dem andren mitteilest. Ich hab Sebastiani Oeconomi säligen annotationes in Esaiam, die er erst vor sinem tod volendet. Ist ein bösi gschrifft, doch nitt ungschickt, aber Theodoro on zwifel nitt ze verglichen. Das wer aber min erste bitt, wo es möglich (so es nitt möglich, kan ich nitt zürnen), das du mir dispositionem orationis Paulinę in omnes epistolas zuͦ weltist schicken. In Romanos hab ich vast gnuͦg; welt ich dir fürderlich widerumm überantwurten. De ratione studii schribt mir min junger ab, so vil ich sy bedarff. Dess platzes halb, da wir zemmen kummind, wellend wir disen winter lassen ston. M. Leonis halb wäre min grosse bitt, du hulffist, als ouch thuͦst, daß er blibe; wo aber nitt und Megander von üch beruͤfft wurde, besorg ich, sag abermals dir, unser herren wurdind inn lichtlich lassen faren, wo ir ernst ankerend. Wo aber wir ein andren söltend nämen, den weiß ich nitt. Minsglichen fundi man wol in unser lantschafft, du weist aber wol, daß man allwäg eins gelerteren bedörffte. Kein usslendiger wirt nütt söllen; so sind die heimschen thür, so wilt du kein Berner meer sin, denn Zürich bedarff dinen fast wol. Also wurd ich erst zwischend dür und angel gfürt. Von firtagen, lüten etc. wil ich dich nitt mer bekümmeren. Ich schrib allein dir, was unß entgegengworffen wirt, wir syind nitt glich, und sölle aber ein glouben, ein evangelium sin. Ich muͦß den handel einmal kummlich pro contione ableinen. Was ir meinind mitt dem Ave Maria ze sprechen zuͦ erinnerung der menschwerdung Christi, die doch sust alle predigen gehandlet wirt und wir den gruͦß und die wort für andre uff dem cantzel harfür zihend, superstitione carere non indicant hi, qui a vobis audiunt, quamvis doctrinam vestram sanam in hoc agnoscam. Nos abstinemus nostris contionibus; utinam tamen: omnes libertatem intelligerent et iuxta caritatem ea uterentur! Von der straff des eebruchs ist nitt von jederman verstanden, wie du schribst, sunder ir begärind, daß es by dryen tagen sölle bliben, wie von erstem geordnet. Das hett unß befrembdet. Ich hab kein zwifel, wär es also gschriben und verstanden, wie du anzeigest, es hetti kein nott gehept. Wär guͦtt, semlich hendel unß ouch ze berichten, damitt sy mitt fuͦgen erhept möchtind werden by eim ratt. Uff sunnentag jetz verschinen hett man üwer schriben verläsen vor den 200; ist abgemeret, by den 5 tagen ze beliben. Gott ist erzürnt über unß, das die zwo stett enandren nitt meer verston und losen wend. Jetz vernimm ich erst, das ein löffer zuͦ üch gat, der neiswas red wirt anzeigen; intelliges a piis. Frantz wirt Wattenwilio die schencki überantwurten; er ist nitt in der statt. Nun hab ich abermalß minem hertzen gerumpt. Bitt dich, min allerliebster Heinrich, wellist min arbetsälig schriben nitt verübel uffnämen, dann, wo ich mich dir nitt so gar vertrüwte, welchem du ursach gäben häst, amicicię et amoris erga me testibus locupletissimis, welte dich wol unbekümmert lassen. Wir wartend all uff Vadiani Epitomen, wenn das absolviert werde; ist unsern bruͤdern träffelich anmuͤtig. Perge cum Pellicano, ut prius etiam monueram, et vale. Es kumpt uff dise fronfasten Simon Sulcerus, ist ein Berner, vast gelerter gsell grece et latine, wirt mitt Rellicano läsen und unß helfen, so acht die gitrappen by unß nitt sich wellent duren lassen. Das bringt Rellicano ein stosß; er hett bißhar sich wäder zum chorgricht noch predigen bruchen lassen, ouch nitt wellen zuͦsagen, ze Bern ze bliben. So sind min herren unwillig, grossen kosten an lüt ze keren, die kein sinn hend, by inen ze bliben. Rursum vale et dominum ora pro me, ut facis semper. 23. septembris. Ae [!] nun verzih mir et me amare non desine. Tuis interim fruar epistolis et libris, dum te audire et frui coram non licet. Saluta Pellicanum et omnes. B. tuus Hallerus. Heinrico Bullingero, Tigurino ecclesiastę, fratri suo charissimo.