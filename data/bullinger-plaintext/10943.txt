Min gantz undertänig dienst etc. zuͦ, lieber herr und preceptor. Ich horte alltzytt gern, das es wol stände um uwer volck etc., wie dann ich gehört hab vonn minem herren und bruͦder Ambrosy Blarern. Wie wol ich in armuͦt byhar gsin, doch nach dem visitireren [!] min sach (uß gunst gotts) wol statt und wol versehen. Wie wol vyl uffsatz und versuͦchung mir zuͦ gestanden, ist doch es von gott besser worden, wie dann uch hie zeyger dyß brieff, min lieber schwager, sagen wirt etc. So gott wolte, wurde der tagen eynist zu üch komen und die exemplar holen, so ir byhar geschryben und gemacht. Das[?] ich uch so schlechtig geschryben, ist under wegen geschehen, das min schwager im ain andren weg fri hat genomen und maint er werde, Zürch zuͦ komen. Damit danck ouch gott uch, der aleyn um alles guͦts. Datum zinstag vor Galli anno etc. 1536. Görg Distel, predicant zuͦ Entringen. Grießent mir den Leonen, Theodorum und omnes alios etc. Dem wolgelerten M. Hainrich Bully, predicant zuͦ Zürich etc.