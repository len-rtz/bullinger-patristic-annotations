Salus per Christum. Statueramus communem ad te dare epistolam, charissime frater, Thomas scilicet, Cuͦnradus et ego, sed negotia non contemnenda fecerunt, quo minus hoc factum sit. Nunc Thomas abiturus cum uxore Ambrosii hanc, quam hic vides, epistolam dedit eamque jussit, ut legerem, deinde obsignatam tibi mitterem. Caeterum fratris et meam mentem plane non potui iam ad te scribere. Proxime satis tibi fiet. Quo minus autem succenseas tarditati meae, en mitto literas Buceri ad consulem Augustanum, ex quibus intelliges forte, quo fructu cum optimo viro contulerimus. Dann man möcht in dem fal och wol quacklen. Das were aber guͦt tutsch geredt. Cave autem, ne spargatur epistola, deinde per hunc tabellionem remitte. Nullum enim exemplar est mihi. Scribit Froschouerus de quadam praefatione in germanolatinum testamentum. Hoc quid sibi velit, non intelligo. Nescio, quid bonum virum moveat, cum tot sint apud vos millies ad hanc rem aptiores. Vale. Min bruder, v[etter] Thoma und ich sechind gern, daß ir ain mal gen Stain spatziertind, dann wir weltend zuͦ uch komen neglectis omnibus negotiis, wann ir nun lustig werind zuͦ spacieren. Wir hettend och wol vyl zuͦ reden, nit fabelwerk. Welte got, daß uch müglich were!