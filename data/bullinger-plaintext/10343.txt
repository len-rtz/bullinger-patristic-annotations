Fausta primordia huius anni tibi precor etc. Lieber bruͤder, es ist am samstag znacht zuͦ Ottenbach ein franczsos, acht vast gwaltig ubernächt gsin, nach mir gschickt (ut interpres essem). Hat gseit, der kung zuich mit einem reisygan zug gegam Montaniß die stet zuͦ besetzen, vom bapst sinem sun ingen. So köm Hans Junckar uff liechmis mit einem gwaltigan herran und grossam gelt, die eidgnossan zuͦ bezalan und darnach von inan vordaran 20 tusant man in das Meilandt (das vermögendt die lender nit; tu, quid sub herba latet, coniice). So hat er mir gseit, des kungs schwester leb noch vast am evangelio, sig aber nie gfangen gsyn; wol sig des Morletten bruͦder jeczt lang gfangen gsin und noch um des evangeliums willan etc. Wittar so ist der von Wattenwil, [schul]thes [zuͦ] Bern, bym küng selbs gsyn, lang mit im ghanlat. Mag nieman wussen, waß. Doch im groß eer anthan, und kung und eer vast wol eiß, und jeczt uff dem weg heim. Der ist ouch inet 8 tagen bym kung gsyn. Rit ernstlich in die pündt. Vale. Ioannes tuus. An M. Heinrichen Bullinger, minen bruͦder, zuͦ Zurich.