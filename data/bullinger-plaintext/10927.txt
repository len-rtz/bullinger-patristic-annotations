Salus et pax Christi. Pro datis ad me scriptis gratiam tibi habeo. Quod literę meae tardius missae sunt, causam intellexisti ex ipsis, ni fallor. Tecum autem sentio illos optimos viros infęlices esse in explicando hoc negotio, id quod plus semel illis coram testatus sum, neque minim, cum in nullo alias negotio tam sint ardentes et frequentes et certe plus semel mea opera, utcumque exigua, usi sunt. Et videor ipse mihi Lutheri mentem (ut sese nunc illa habet et quam testatur se nunquam non habuisse) probe intelligere. Utinam Lutherani omnes et totus Lutheranus populus illam intelligeret! Quid nuper ad vos scripserim, omnino excidit mihi argumento excepto, itaque descriptam epistolam abs te peto. Praeterea vale et ora dominum pro me et toto isthoc negotio. Constantiae, 28. augusti 1536. Tuus totus Io. Zvick. Domino Hainricho Bullingero, fratri observando. Zuͦ Zurch.