S. Post ultimas meas ad te tuas recepi scriptas 21. huius mensis cum foliisaliquot. Tam fui occupatus, ut non vacaverit legere ultra octo folia que valde mihi placent et profutura hoc tempore existimo, ubi venales erunt, mittam domino Redonensi episcopo et in Gallia[m], cum etiam tibi tempestivum videbitur et ita faciendum iudicaveris. De Glaronensium controversia certius intelliges a d. burgimagistro, viro prudentissimo, et quantum me vexarint usurarii me petentes interesse immodicum pro pecunia regis Henrici nomine mutuo data. Bono et praestanti illi viro multum debeo, qui mediator extitit et molestias pertulit Pfifferi. Bullam, quam desideras, ad te mitto, quÄ™ vere erit bulla. Quinquepagicorum legatos privatim conveni et multis egi de negocio Glaronensium. Mihi sunt polliciti placata omnia seque quietiora consilia sequuturos. Bene vale. Salutabis amicos omnes. Badene 14. ianuarii. Tuus ex animo Coignetius. Domino Henrico Bullingero, ecclesiae Tigurinae pastori vigilantissimo.