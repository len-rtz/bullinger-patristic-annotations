Scias, Bullingere, quod turbatores nostri egerrime ferant, quod magistratus Tigurinum elegerit, quem ipsi non nominarunt. Voluerunt itaque impedire eius vocationem quasi non legitimam, et quod violarant ecclesiasticam autoritatem. Sed novimus de Josaphat, Josia, Ezechia, Iudeo Machabeo et Cyro rege, quid magistratus possit in ecclesiasticis rebus ministrisque ordinandis. Proinde effice omni modo, ne recuset vocationem a spiritu sancto prÄ™stitam. Habebit constantes adstipulatores. Vale. Datum 15. septembris anno, etc., 46., etc. Tuus Eb.