Fefellit me, qui se hanc epistolam ad te perferri curaturum promiserat. Sed adest nunc m. Ioannes Thomas, Magdeburgens[ium] legatus, quem tamen non est, ut tibi commendem, quandoquidem caussa ipsa et honestissimum legationis munus satis illum commendant. Ipse tibi coram totum illud bellum cum eventu suo diligentissime exponet. Bene vale, mi anime; non possum plura, quod legat huic etiam Augustam commendaticias scribere opporteat. 1. februarii 1552.