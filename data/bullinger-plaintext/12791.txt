S. Licet hodie tibi paucissimis scripsi, tamen nactus fidelem gerulum volui hec minutula addere prioribus. Nimirum rebus quantumvis fluctuantibus tamen senatum nostrum, quantum coniectura consequi possum, in hoc omnino erit, ut civitatem hanc hosti non dedat, nisi extrema necessitate adactus. Cum vero patricii (ut vocantur) contrarium satagant, valde timeo, ne dissidium oriatur. Ego quidem decrevi eas partes foturum me, quę ad tuendam veritatem evangelii et libertatem faciant, etiam si mundus corruiturus sit. Dominus clementer respiciat ad animas bonorum et largiatur nobis fidem et constantiam in domino. Negotium quippe difficilimum erit, cum humanis auxiliis prorsus destituti simus. Si qua fortitudo et virilitas in Germania vigeret, forsan nobis tandem ita in extremis laborantibus succurret. Vestri sane nunc deberent legatos pro composicione communis negocii ad cęsarem mittere. Cęsar adhuc est in vivis, et nunc in ducatu Wirtembergensi agit, sed valde egrotus. Dux Wirtembergensis nondum cum ipso pepigit. O, si per Helvetios consolacionem acciperet, ne se dederet! Vale, anime mi, celerrime. 6. ianuarii 1547. Tuus Georgius Laetus, etc. Herrn Henrichen Bullinger, Zurch, etc., meinem geliebtn herrn unnd bruͦder ze handen. Zurch.