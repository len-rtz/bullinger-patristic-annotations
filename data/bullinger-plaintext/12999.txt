S. Quod nihil rescribis, colligo te meis nuper missis offensum; sed quod non immerito scripserim cum stomacho, testatur negotium praesens. Indicta sunt comitia ad calendas septembris in urbe nostra. Expectamus intra triduum ipsum αὐτοκράτορα. Deputantur iam hospitia singulis principibus. Erunt enim frequentissimi. Confluunt Iberi frequentes. Quid nobiscum sit futurum, ignoramus. Sumus ludibrio omnibus et inaestimabilibus premimur periculis. Dux Camerinus, caesaris gener et nepos pontificis,  iam 8 diebus hic fuit. Consul Welserus praesentiscens illa ad Pfäfers profectus est cum omni familia. In aedibus eius erit ducas Albanus. Adducuntur captivi elector et langrafius. Liber venit Heinrychus Brunsvicensis. Vicinus meus erit Granvella et episcopus Arelatensis et aliquot abbates. Vereor, ne et ego cogar habere Hispanos. Haec est illa, quam nobis illi praestant, tutela! Age! Vos voluistis me manere. Manebo ergo et forti fide quemvis expectabo eventum! Quem hactenus coram publicanis professus sum Christum, nunc coram Herodianis non negabo, et pharisaeis! Vale. Si quid scribere velis, scribe caute. Nescio, quando plura possim. 14. iulii 1547. I. Hallerus tuus perpetuo. Postquam has scripsi, so furiert man uns in, in unser kloster, ubi ha[bi]tamus, Meyerus, Cellarius, Xystus et ego, 40 rüter (und hab ich doch sonst Romanum zuͦ mir gnon). Sobald einer ein wort sagt, so sa-gend si, si syend herren. Es darff kein bürger me kauß sagen. Mira, mira iam fiunt! Iam pueri, nedum vi[r]gines corrumpuntur! Tam bene nobis et ecclesiae consulitur! Tam multum aedificamus! Clarissimo viro d. Bullingero, patri suo colendo. Zürich.