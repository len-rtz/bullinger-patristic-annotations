Gratiam et pacem a domino per Iesum Christum, servatorem nostrum. Vicesima secunda die marcii accepi et litteras tuas et scriptum contra calumniatorem illum Lutherum, doctissime Bullingere simul et venerande frater, quod ingenti animi mei iubilo accepisse me tibi persuasissimum sit, obsecro, non quod ecclesia Memmingensium insano Lutheri scripto quicquam offensa sit et hoc scripto restituenda - summa enim tranquillitate degit, presertim quod eucharistie negotium attinet -, sed quod amici aliquot veritatis studiosi simul et symiste mei vestri causa eo supra modum sint refocillati. Est apud nos vir pietate et eruditione insignis, nomine Huldricus Wolfart, medice artis doctor et omnium studiosorum unicus moecenas, ad quem liber Lutheri postreme editus, das lasterbuch, primum pervenit. Hic legit atque sic consternatus est animo, ut fere noctem insomnem egerit. Altero die michi quoque legendum misit ea lege, ut lecto libro nunquam ille ad illius manus perveniret; tam horruit Lutheri nugacissimum scriptum. In summa nemo non saltem mediocriter veritatis amans hunc libellum explosum optavit. Was soll ich sagen? Die schalcksmuter ist dem Luthero gar auß dem hußlin kommen. Doleo profecto vices alias adflictę ecclesię Christi. Satis alias turbarum est in universo orbe! Vach, quę insania, quanta impudentia, hanc sacramentariam contentionem velut postliminio revocare! Kampiduni nuper exortus fuit insignis nebulo, qui pro publico contione ausus fuit dicere: „Wann das prot in des becken hauß und der wein beym wirt ist, so ist es worlich und naturlich prot und wein; wann aber die wort daruber gesprochen werden, so ist es wores naturlich leyb und plut Christi und nitt meer weyn, etc., und prot.“ Ego vero, a reliquis duobus fratribus vocatus eo, contrarium dicere pro sugestu coactus sum amore veritatis, et post multa pericula per dominum effeci, ut pelleretur urbe Lutheranus ille, qui tecto proprio nomine se Ioannem Schoberum appellari permisit. Ad hec Isne est quidam doctor Ioannes Markbachius, qui ante annum post Paulum Fagium e Wittenberga illuc venit. Is acerrimus propugnator est Lutheranę sententiae in re eucharistie. Is nuper volens cenam dominicam celebrare panes in numerato habere voluit, simul et communicantes; sed numero falsus. Worend wol funffzehen hergot uberpleyben. Die schob er dem diacono doselbs allzumal in den mund; was schier doran erstickt. Und pleyb ein gut thayl wein in dem kelch über; das tranck der doctor auß in eym trunck, das imme die ougen worend ubergangen. Dorzu, do er consecriert (ita habet Lutheranismus), decht er die kanten auff, macht krutzer dorüber, ut effectui consecrationis pateret aditus. Hunc doctorem aiunt esse proditorem Suevicarum ecclesiarum apud Lutherum, cui Lutherus una cum literis hanc suam brevem de eucharistia confessionem miserat. Cum eo doctore Markbachio fortassis brevi acturus est d. Blaurerus. Illum enim optimum virum diris blasphemiis proscindit dicens: „Blaurer hatt in den schwebischen kirchen nicht guts angericht, und die selben mitt der zwinglischen ketzerey ubel verderbt.“ Sic omnes Lutherani spiritum preceptoris sui refferunt, ubique sui similes. Dominus faxit, ut e medio tollantur omnes huiusmodi contentiones, quibus et veritas obfuscatur et ecclesię turbantur. Ego nichil eque horreo atque Lutheranos adfectus. Pfudich der ewigen schand! Wenn es der ergest holhüppenbuͦb gethon hett, were es noch zu vyl. En tibi iudicium omnium veritatis amatorum. Ego diligentissime legam hoc scriptum Tygurinorum fratrum, quo hac vice nichil michi gratius contingere potuit, ita me deus amet. Pergite igitur, colendissimi viri fratres, tueri veritatem ea, qua decet christianos, modestia et Luthero permittite scurram agere; insanit enim. Ego, quod ad tranquillitatem ecclesiae Memmingensis uspiam fieri potest, idem conabor. De comitiis apud Vangiones nichildum actum est, quod religionis negotium spectat. Imperator Bruxelle morbo acerrimo laborat. Ferdinandus 14. marcii Vormatiam venit, quem cardinales et pontificii magnifice exceperunt multis sudoribus laborantes, ut illum in officio contineant. Illo eodem die, quo hec scribo, accepi literas a legato urbis nostrae ex comitiis, qui ad me hec scripsit: „Eß ist ein beßerung und weg vorhanden, dordurch auß verhengnuß des almechtigen die sach noch zu gutem gerathen gleych sehen wyl. Die puncten des reychs pollicy in menschlichen sachen betreffend sind geoffnet. Ist ein lang ding, halt byß in 50 bletter. Acht, es werd getruckt. So vyl ich aber des vernommen, sorg ich dem wenigosten, bey dißer welt nicht gelept werden. Der religion sachen stockend noch in der federen, dann das zum thayl durch ein ausschuß von den protestierenden an die kayßereschen rethe ein anbringen erfarung beschehen, auß sonderem bedencken ettlicher artickel halb, daruß die kayßereschen, wes wir vorhabens, wol abzunemen habend“, etc. Hęc ille. Postremo ago charitati tue gratias de libello ad me misso, mi charissime Bullingere. Utinam vices rependere detur occasio! Valeo mediocriter una cum uxore gravida atque liberis omnibus. In domino mira pace fratrum fruor simul et ecclesię. Senatus auxit salarium, ut annuatim ducentos florenos habeam, zehen malter kernen oder zwenzig mutt sampt der bhaußung und bholtzung gnugsamlich. In summa, quod presentis vite conditionem attinet, omnia salva sunt. Salutat te a facie ignotum Hulderichus Wolfart, medicine doctor, moecenas noster, mille modis, idem Funckius consul, Baͤrtlinus atque fratres omnes. Dominus Iesus Christus, pastorum princeps, conservet te nobis et ecclesie una cum tota tua familia diu superst[item]. Iubet te tuamque costam multum salvere uxor mea. Date Memminge, 23. marcii anno domini 1545. Gervasius tuus Schuͦler. Eß ist mein fruntlich pitt, mag es gesin, ir welt mir zween gut Glarner schabziger schicken, dem gretmeyster oder hoffmeyster auff Lindow zu. Waß sy kosten, wy[ll] ich uch zu danck wol bezaalen, oder, gefalt es uwer hausfrowen, so vyl flags beim besten dorfur schyken. Insignis pietatis et eruditionis viro d. Heynricho Bullingero, Tigurinę urbis antistiti vigilantissimo, domino fratri et veteri amico percharo.