S. Veni heri domum. Acta Vormatię voluissem mittere ad vos, sed describi subito non potuerunt. Mittam, cum primum descripta fuerint. Interea hoc significare saltem volui. Omnem amorem et coniunctionem in domino integrum nobis inter nos esse spero. Omnes vos et valere in domino et videre cupio. Dominus Christus nos in veritate sua regat. Amen. Datum Basileae, 28. ianuarii. S. Grynęus vester in domino frater. Sacri evangelii ministris Tyguri, fratribus in domino Christo charissimis.