Gratiam et pacem a domino. Expectas nimirum, mi observande Myconi, prolixam epistolam, et ecce, accisam mitto. Non intelligo, quod conscripsere Wittembergae. Intelligo autem, quae conscripsimus Basileae. Ab iis nemo me avellet. Habes animi mei sententiam. Videbis brevi librum, qui copiose, docte, simpliciter, pure et plane hoc negotium exponet. Dices libros hactenus piissime et eruditissime scriptos huic conferri non posse. Nihil autem contra conscriptam Basileae confessionem, nihil contra concordiam sartam tentamus. Haec uni tibi committo. Plura referet Gryneus. Opto te valere diu in domino. Die lender sind aber vast übel einß, alleß vonn der herren wägen. Ego perpetuo cum propheta oro: Dissipa gentem, quae bella vult. Nostri perpetuo sui sunt similes. Obdurant aures tam ad Galli quam caesaris postulationes. 15. iulii 1536. H. Bullingerus. Diß ist unsers nüwen Zürych papyrs, aber nun noch deß groben. Utinam a te et d. Grynęo impetrare possemus, ut solatii causa semel veniretis Tigurum! Doctissimo viro d. Osvaldo Myconio, fratri charissimo. Gen Basel.