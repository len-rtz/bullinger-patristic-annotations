Mitto acta consilii Augustani coniuncta. De rebus Gallie nihil adhuc certi. Potest ullus scribere, ante quam ex inauguratione et unctione redierint omnes ad loca quietiora? Utitur dominus suis mediis extra captum humani ingenii et momento convertit multa negocia et obstinatissimos animos emollit et imbecillitatem confirmat et desperatas res erigit et reficit. Que de concertationibus Saxonicis scripsisti, gratissima mihi fuerunt. Expectare debemus magnos progressus ubique. Bene vale. Salutabis amicos omnes. Sol[uturi] 20. septembris. Tuus ex animo C[oignetius].