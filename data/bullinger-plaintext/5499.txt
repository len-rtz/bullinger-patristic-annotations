S. Nunc accipio sub vesperam literas Pesclavio a d. Iulio, in quibus inter alia, quod s[ancti] patres Tridenti detinentur nec aliud nunc agunt, quam quod aliquando in conventibus disputent de tremendo illo missae sacrificio habiturosque sessionem de hoc negotio in feriis nativitatis domini. Qua absoluta sit dimittendum concilium ex praecepto d. papae, ubi anathemate ferient omnes vocatos ad concilium, qui non comparuerunt. Haec verba posui ex Iulii epistola. Plura ille non. 28. octobris 1562.