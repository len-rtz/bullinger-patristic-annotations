S. Tuas nunc ipse etiam vidi literas, quibus nobis de baptismo. In eis me nihil ad te scribere quereris... clarissime, me non opus iudicasse, ut illud facerem, quod hebdomadibus aliquot ab adventu Fabritii nostri nihil prorsus de te accepissem, ex quo non poteram non suspicari meas tibi literas gratas amplius non fore, etsi posterius mihi nuntiarit idem Fabricius te pro tua humanitate me tuis in literis semper salutare, quin etiam tuas literas, quoties aliquid notabilius scribis, mihi ostendit. Denique se semper ad tuam humanitatem scribere et in literis suis salutem tibi ex me dicere. Propter quod supervacaneum putavi meis ineptiis te onerare. Quod de baptismo scribis, damnare mihi fas non est. Licitum tamen sit aliquid dicere. In nostris foederibus hactenus baptizatos a verbum non predicantibus nos, qui ministri sumus, rogati baptizavimus causam vel maxime ob hanc: Fuerunt communitates, quae cum viderent baptismum a laicis collatum non ita damnari, ceperunt et ipsÄ™ inter se baptizare pueros nec amplius verbi ministrum cupere. Istorum ut stultos et nocentes conatus reprimeremus (quando alia non dabatur) baptizare neminem debere nisi predicantem verbum sanximus ac baptismum illum demum laudare, qui esset a ministro collatus, ne essent concionatores sacri exclusi et ecclesiae sine pastoribus. In Ingadina mea seditio non parva crescit hominibus illic satis non observantibus iura quaedam, quae in hanc usque diem semper habuit ibidem Ferdinandus, Romanus rex. Domini nostri festinanter illuc miserunt duos legatos. Res longior est, quam ut brevibus possit perscribi. In eadem Ingadina tres soles diebus his esse visos illinc scripsit ad me vir quidam verax, unum iustum illum ab oriente, secundum media coeli regione, tertium ab occasu se ostentantem. Ad inicium novembris visa etiam lux in coelo... gentissima cum tonitru admodum exaudibili... In Ingadina mea seditio non parva crescit hominibus illis satis non observantibus iura quaedam, quae in hanc usque diem semper habuit ibidem Ferdinandus Romanus rex. Domini nostri festinanter illuc miserunt duos legatos. Postremo si et hoc audire non refugis: Fabricius noster initio mihi visus est arrogans et elatus; nunc video prudentiorem factum dignumque commendacione illa tua, qua eum mihi commendasti. Ex Curia, die 13. decembris anni 1557. Vere magno viro d. Heinrycho Bullingero domino suo colendissimo.