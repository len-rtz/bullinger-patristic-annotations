Ternas a charitate tua accepi, dum paro hanc responsionem. Si restituantur in integrum sacerdotes (quod avertat dominus!), tu omne negotium senatui nostro perscribas, suadeo, et, ut tibi reditum aperiant, orato, scriptis ad senatum Augustanum literis, quibus et te revocent et, ut tranquille deducaris, orent, nisi forte tot sint fideles et sancti, qui ecclesiam semel collectam nolint dispergi et a te postularint, ut apud ipsos maneas. Nam apostolus in pluribus urbibus (sicuti Acta docent) ecclesias constituit, et docuit in ecclesiis, in quibus urbibus extabant et Iudaeorum synagogae et delubra execrabilia ethnicorum. Semper in consilium adhibebis verbum domini, exemplum prophetarum et apostolorum, denique consultationem optimi et sanctissimi viri d. G. Laeti. Perplacet, quod in posterioribus testaris te amare Augustanam ecclesiam et paratum esse pro ea mori in domino, dummodo ei consulatur et ea conservetur in veritate fidei. Haec vere apostolica vox est! Dominus Iesus confirmet te in hoc egregio animi tui instituto. Quod interim pericula, perfidiam multorum, turbas et trepidationem, claudicationem denique non paucorum annuncias et deploras, memineris, oportet, verborum domini, qui in evangelio haec omnia ventura praedixit. Idem autem adiecit: „Haec dolorum initia sunt! Qui perseveraverit in finem, hic salvus erit“. Hortor ergo  tuam pietatem, ut hisce te consoleris, verbum domini unice respicias in omnibus. „Est enim lucerna pedibus nostris et lumen semitarum nostrarum“. Postremas 14. martii scripsisti. His exponis victoriam electoris reportatam a Brandenburgio, in qua multi comites et nobiles viri partim caesi, partim capti sunt. Gratias autem ago domino nostro, qui non in perpetuum destituit auxilio populum suum. Gratam rem fecisti, qui eam nunciaris victoriam! Apud nos enim dubitabatur, num rumor verus esset. Tu secure offeres d. Cellario et d. Musculo omnia nostra, siquidem propter veritatis praeconium eiecti fuerint Augusta in exilium. Zu Baden ist aber ein Tag geweßt. Begert der Frantzoß knecht nach der vereinigung. Dargegen die 5 Ort wüssen wollen, wohin er die bruch. Wil der Frantzoß nit sagen und fodert heftig. Lucern, Schwytz, Zug, Underwalden nit dem Wald hetend ietzund zugesagt, wann Uri und Oberwalden zugesagt. Also ist ein tag gesetzt gen Solothurn dominica quasimodo. Da soll man entlich antwurten; da wil er die ansbrecher zalen  und schulden legen. Acht wol, es werde ein grossen aufbruch geben, etlich achtend in Meyland, etlich in das Niderland. Das ist nüt gwüsses: Es sollend aber etwas in 7000 Italier gen Meiland kommen, auf Trient. Ziehen in Tütschland. Weißt man noch nit, ob ihnen die Venediger blatz und paß machen. Also schreibt man mir von Chur. Gott mit dir!