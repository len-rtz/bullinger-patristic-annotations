S. Ego ad te nihil habeo scribente ad te Ambrosio nostro. Literas vero ab Augusta ad me datas hic mitto. Tantum mille gratias ago, quod pro Georgio, pastore in Stain, tam fuisti sollicitus, ut iam stipendium bona parte tuo beneficio auctum habeat. De aliis literas habes Ambrosii. Christus te servet incolumem idque pro ecclesiae suae gloria. Quid enim futurum putas, si piis ministris ecclesiae destituantur? Totam domum tuam salvam cupio. Vale. 5. novembris 1541. Tuus Io. Zvick. Domino Hainricho Bullingero, charissimo in Christo fratri.