Gratiam et vitae innocentiam a domino. Scripsi superioribus litteris ex maxima animi perturbatione, quid urgebat[!]. Nunc vicissim accipe, quid animi curas paulo liberius discusserit. 13. decembris contra pontificiorum vota optimi in senatum lecti sunt: Nicolaus Brunner, Schneebergius quidam, non malus homo, et ex diacosiis aliquot viri boni. Inventum praeterea auri pondus, de quo, si vera narrant ipseque omnem perrimaro veritatem, admiranda quaedam referam. Si quid habes a comitiis Augustanis aut de foedere pontificis et Galli, protinus scribe. Nihil novarum rerum apud nos habemus. Vale. 14. decembris 1533. Hein. Bulling. Vigilantissimo Basileiensis ecclesiae praesidi d. Osvaldo Myconio, fratri et symmistae charissimo.