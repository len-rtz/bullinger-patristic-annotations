Fr[untlicher] l[ieber] br[uͦder], es hat min gnädiger herr grauff Jorg ain diener hie gehapt mitt ainem schreiben an mich, dem ich in höchster yl antwurt[en] muͤssen des predigens und anderer meiner geschefft halber. Hab ich angezögt, was ich diser zeyt neuws waiß. Achten, euch n[it] verhalten belyben. Kan euch glatt nichts schriben. Bedanck mich zum allerbesten und höchsten ewers fleyssigen schriben[s]. Ewer warnung halber, das man uffsechen söllte haben, was herin oder durchgefuͤrt wurde, bitt ich zum höchsten, mich zu verstendigen, warum sölichs beschechen; so kan man dest baß acht haben. Bittend gott trulich, trulich fuͤr uns! In hochster yl, den 11. septembris, nach zway uren, vor der aubend predig, 1547. Tuus A. Bl. An meis[ter Heinrich] Bulling[er zuͦ Zuͤrich].