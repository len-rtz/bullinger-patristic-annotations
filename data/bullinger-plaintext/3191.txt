S. D. Diebus praeteritis adobrui te, colendissime domine et frater charissime, literis meis, ut nunc, cum vivam hic epistolam habeas, tibi existimem parcendum alioqui occupatissimo. Si non vidisti dudum Confessionem urbium Helvetiae conscriptam anno 1536, cum primum te Basileae vidi et salutavi, nunc habebis ab his descriptam. Quid privatim (nihil adhuc contuli cum fratribus) consultaverimus super hac Confessione, ipsi copiose referent. Rem feliciter omnem per dei gratiam perfecerunt, ob quam legati sunt missi. Deo gratia. Vale diu nobis superstes. Tiguri 22. maii 1557. Bullingerus tuus. D. Ioanni Calvino, fratri suo charissimo. Genff.