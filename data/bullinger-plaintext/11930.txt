S. Doctissime Bulling[ere]. Nihil certi ex comitiis audio. Expectatur adhuc Ferdinandus rex. Si ille advenerit, fortassis negotia imperii tractabuntur. Quidam sacrificulus apud me fuit hisce diebus, qui ante mensem Wiennae fuit, qui dixit Wienenses mercatores pactum cum Turcis fecisse, ut tuto possint iam mercari, et se vidisse in proximo mercatu Wiennensi plus quam 800 Turcas libere ingressos et egressos, et Wienenses etiam sua mercimonia Budae exponere et feliciter vendere. Quid sibi hęc societas velit, facile divinari potero. Vale. 1. aprilis 1544. Min hußfrow schicket do uwerer und h[errn] Theodori hußfrowen jetlicher ein barmesser und bittet sy der by, si wellent ein kleyne meynung, die in allem guͦten beschicht, also uff nemen und nit verachten, und griesset uch und uwere hußfrowen im herren. Tuus Gastius ex animo. De libris apud nos absolutis his nundinis nondum potui expiscari; sed hac hebdomada id efficiam. D. Theodorum nomine meo salutabis. Primasium tu et Theodorus brevi habebitis; hodie enim absolvitur. Si aliqua in re latori literarum prodesse poteris - habet enim negotium cum quodam Tigurino -, oro, mihi in hac re inservias. Ipse exponet negotium, aut Westhemerus fusissime scribet. Pietate et eruditione insigni d. Henrycho Bullingero, suo incomparabili amico. Zuͦ Zurich.