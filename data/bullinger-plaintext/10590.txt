Salus a Christo etc. Lieber bruͦder, als ich dyr Heini Jösen und Buͦchman han huit acht tag gschickt, handt sy mir uff samstag din anwurt geen, darwider ich nit byn. Der mitgulthan halb wirdt der prior wol die meinig segen. Ist es nit des ampts bruch, wil ich nit machen, bedarffs es nit (siner richtung halben), so findt er dester ee einen, der es gernn thuͦt. Und ist min meinig, du gebest zuͦ antwurt, das er einen geb. Doch was der prior rat, magst thuͦn. So gib im das gelt, das ich nit inhan muͦß, jetzt, so ich studieren solt etc. Der muͦtter halb schrib mir, wie es um sy standt. Wil es nit besser werden, wit ich ee vor den fyrtagan inhan noch einmal. Me so hat mir Michel ein stundt grust; die gib dem schmidt und mach sy im in, das ers nit zerbrech. Wittar ist etwaß nüwer meeren by üich, so bitt ich dich, las es mich wussan; dan man vil by uns lügt vom krieg, wie man denen von Schwitzs iran schilt an galgan heig gmalat neiwan am anstoß. Vale. Salutato familiam. An M. Heinrichen Bullinger zuͦ Zürich, sinen bruͦder.