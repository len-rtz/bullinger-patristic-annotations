Clarissime Bullingere, en tibi Massarium illum, qui epistolam ad te scripserat, quem carissimum habeo. Tu illum suscipe, frater, et fove, quantum potes, una cum socio, itidem pio viro et propter evangelium profugo. Vale et me propediem expecta et pro me roga patrem domini nostri Iesu Christi. Saluto ecclesiam et scholam. Vicosoprani, 30. aprilis 1551. Vergerius. Clarissimo d. [domino] Henrico Bullingero, Tiguri.