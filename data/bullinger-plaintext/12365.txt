S. Habes tandem, amplissime vir, abbates meos, imo vero non meos, sed temporum, quae id genus primum patres magistrosque, deinde opum, quas fugerant, amore et affluentia dynastas et monarchas factos ecclesiis credentium ingesserunt, tanta animorum studiorumque varietate et obstinacia, ut et hos nosse vel malos et sceleratos (quando et malorum non minus quam bonorum historia meminit) operae praecium sit. Verum ego ordine illos et [quo]modo et quoto anno quisque abbas lectus sit ea sola causa censui, quo quaeque res gestae actęve suis annis tribui et enarrari hoc explicatius possint; quae quanta potuit fieri brevitate sunt annotata. Nihil tribuo religioni doctrinis hominum introductae, nisi quod passim ostendo, fidem se illis in obeunda illa professione non servasse, quibus sese sacramentis etiam obstrinxerunt. Probos viros studiorumque et disciplinae honestae christianaeque magistros innuo eatenus tollerari atque etiam laudari et dignos liberalitate magnatum videri potuisse, si libero in coenobio, veterum more, omnem operam vitae exactius regendae, praeterea bonis artibus doctrinisque addiscendis impendissent nec ad opera illa redempti[bi]lia merita, quęstu sordidissimo et christiana charitate longe indignissimo defecissent. Ea puto laus est monachismi in meis abbatibus, ea sola monachorum gloria. Nullum sane iota est, quod superstitioni vel hylum tribuat; quin potius exagito, quae ab illis suo more et gloriolae ex nugis captandae gratia conficta esse et de priorum scriptis desumpta esse videbantur. Multa in dubium vocata lectoris iudicio propono, ut, quod velit, sequatur et teneat; sed palam interim innuo, quid velim, sentiam, spectem et quid ipse tenere debeat, si me sit auditurus. Coactus enim sum, quanta potui diligentia praecavere, ne quid procacius liberiusve taxarem aut sursum deorsum ferrem, quam moderatum et doctrinae Christi deditum animum deceret. Et quoniam non nostrae modo sententiae hominibus, sed diversae etiam religionis lectoribus laboravi, tenenda erat ratio, qua et illis probari quadamtenus possemus. Ingenuae veritati nihil est detractum, nihil etiam eo modo vituperatum detractumve (utcunque nonnulla merebantur), ut nullum negotium mihi facile parere calumnia possit. Illud maximopere displicuit, quod illud inflatum et supinum hominum genus nido relicto sic evolavit in saeculum, nullo genere vitiorum non admisso, ut nec nominis nec professionis nec patrum regulae et disciplinae nec propositi iuramento confirmati et promissi ratio ulla habita esse videatur. Quam perfidiam tamen ita mihi incessere insimulareque visus sum, ut bilem haud facile sim moturus ulli aequo lectori, qui iustis causis, cur inique admissa non probet, adducitur. Verum ut haec sinam: nihil magis spectavi, quam ut populari lectori quaedam de illo saeculorum decursu annotarem, quae et cognitu non indigna nec admodum passim per nostram Durgauiam nota sunt, certa tamen et vera sunt et origines complectuntur urbis nostrae et pagi Abtzellani, deinde monimenta pluscula, de veteribus chartis desumpta, ad communem temporum cognitionem attinentia; quae et Latine, quo maior eis fides haberetur, et Germanice interpretata posuimus, ne quid nostratium rerum cupidis deesset. In multis autem vocibus interpretandis ritibusque et iuribus et institutis aliquid operae posuimus et διδασκαλίαν quandam sumus sequuti, velut de advocatiis illorum temporum deque aliis quibusdam mediorum temporum observationibus, quae lectori vel eruditulo viam sternent multa intelligendi apud chronographos, quae alioqui preobscura sunt. Industria autem, non casu factum est, ut nomina quaedam Germanica varie scripserim, quia de etymo varie etiam deducantur. Uͦlricus vulgo scribitur, quem alii Huldrichum, id est gratiosum, alii Wolrichum sive Vuolrichum, hoc est bene divitem, exponunt. Scito autem, in orthographia nihil esse me indiligentius. Ita enim scribentem et commentantem tenet rerum meditatio, ut ad ducendos apices raro respiciam et magna cura ille opus habeat, qui inde quicquam est descripturus; sed transferri forsan in alios hic labor sine culpa potuit et meretur excusationem festinatio perpetuis negociis intercepta. Utcunque vero cadat alea de huius mei laboris indicatura, certum habeo (quod apud te iactare et Stumphium nostrum pro meo in utrunque amore facile possum), historiam Durgauiae Superioris, quae a Chuͦnrado abbate usque in Diethelmum deducta est, nusquam haberi tanta descriptam fide, quanta ego ipsam suis de fontibus conquisivi. De superioribus ab Ottomayro usque in obitum Chuͦnradi Latine scripsere alii quoque; sed qualis horum sit historia cum mea collata, vestrum erit iudicare. Equidem hos solos imitatus non sum, sed bibliotheca monasterii et exemplis plusculis veterum tabularum, sed et libellorum trivialium coenobii lectione non parum sum adiutus. In materia (fateor) propemodum ignobili, sed tamen, quod ad temporum historiam attinet, digna scitu, chronicon Germanice scriptum de Wilhelmo, Berchtoldo, Georgio etc. in archivo hospitalis repperi, nec dubito, quin d. Stumphius consimile viderit. Caeterum Chuͦno ferme totus et post eum Heinrichi, quos Constantiensis synodus abbates dedit, praeterea Eglolphus, Gaspar, Wolrichus, Gothardus, Franciscus, Kilianus, etc. et mei solius sunt quique omnium maxime cognitu sunt digni ob historiam proximorum annorum plus minus centum iam primum emergentem. Quos ego omnes vestro iudicio offero subiicioque, ut, si dignam luce materiam aedatur, sin minus, ad me ut redeat. Vestram enim in gratiam, quicquid hoc laboris fuit, insumptum est; sed veritatis tamen studium in causa fuit, quo magis libentiusque vobis sim gratificatus, et fateor patriae iuvandae studio ex aequo excitatum me, quo minus (quoniam occasio commodissima oblata esset), cessandum vel magnis in negotiis mihi utcunque occupatio videretur. Mallem autem plebeios lectores et auditores quam Bullingerum et Stumphium, nec raro scribenti mihi incidit Cecilianum istud, quod apud Plinium legitur in Naturalis historiae praefatione: "Persium omnium doctissimum nolo, Laelium Decimum volo; proderit enim is labor mediocribus et parum alioqui gnaris temporum, qui, ni fallor, frugiferam lectionem indeptos esse fatebuntur". Patriam decripsi fusius paulo; sed vere descripsi nec ambitioni quicquam permisi. Vindicavi eam quoque et e servitute asserui. Ita enim iam aliquot annis quorundam monachorum artibus, consiliis calumniisque et conviciis passim delata obscurataque fuit, ut non sui iuris, sed abbatum prorsus serva famulaque videretur. Nihil autem dubito, quin et tu patriae meae candidissime faveas nec alio in ipsam animo sit Stumphius, aequo etiam Froschouerus. De consulibus enim et senatu Tigurino quis ambigat, tot modis amante fovetque nos nostraque? Quorum favor, arbitror, hoc erit proclivior, quo minus atra sunt, quae atris de monachis scripsimus. Wir hettend der relligion halber an vil orten scherpfer anhalten mögen; so habend wir uns keiner unmaß wöllen bezyhen lassen. Es ist ouch an mir nitt gelägen noch mynes ampts pflicht, das ich ir irrsal habe zuͦrecht ze legen; mitt der zyt wirt ein wasser mitt dem andern wëgrünnen. Die äpt habend inen ir religion heiter vorbehalten, hoc est, das ire kastvögt sich derselben nitt ze beladen hettend, sonder allein üsserlicher gerechtigkeiten; dann mitt dem glouben hatt er sich under den stuͦl zuͦ Rom zogen und hatt den selben excipiert mitt ußtruckten worten im burg- und lantrechten und inn dem houptmanschafftsbrief, das man im gloubens halben nüts schuldig ist. Es mag ouch das burgrecht keiner ursach halb revociert oder ufgesagt werden, sonder muͦß ewig bliben, und ist schuldig der apt, den vier orten gewertig und gehorsam ze syn. Haec enim expressis verbis in literis civitatis et iuris pagorum cauta sunt. Ich hab aber alle bscheidenheit brucht, darmitt der warheit nütz genommen und keiner anfechtung nünzind zuͦgelaßen wurde. Quod caesarum et regum annos et fortunas alicubi inserui, consulto factum est. Quanquam enim certo sciebam, a domino Stumphio nihil esse suis locis praetermissum, in quibus regum nomenclaturam prosequitur, tamen horum meminisse necesse fuit, tum quia illis subiecti et iurati multis saeculis abbates fuere, tum etiam, quod lux quaedam ac veluti vita adhibetur gestis rebus, si paucis, quibus sub monarchis et quali in temporum casuumque statu quaeque acta, dicta et facta fuerint, demonstratur. Nude et simpliciter narrata historia quaecunque semimortua est, si lucem ei publicorum temporum et ante omnia pri[n]cipum, qui fontes sunt actionum et negociorum, non admiscueris. Regum vero et caesarum augustorum mentio me in episcoporum mentionem impulit, qui Romae primum amplecti recenter creatos a se imperatores cepere, reiectis nativis et veris, nempe orientalibus monarchis, mox eos ipsos, quos omni honore prosequuti sunt, intestinis odiis, gliscente ambitione, persequi ac demum tota ex Italia summovere ceperunt. Praestat enim, et haec non omnino latere vulgum et plebem, etiamsi nollem omnia iis liquere. Vererer enim futurum, ut in causa pontificum Romanorum vulgus, plene de illorum artibus instructum, non potius Tenedia (quod dicitur) bipenni quam ullo alio moderatiore medio iuvandae pietatis esset usura. Consultum etiam mihi videretur, quo Stumphio daretur successor, tantisper dum absolvi opus illud suum summa manu posset. Id fieri nullo labore et impensis prope nullis autumno. Verum de ipso tu statues. Keslerus anxie cupit privatim etiam aedi, quae de monachismo et statu monasteriorum scripsi; vellet enim a multis legi meas illas nugas. Et fieri posset, ut in opere chronico inserta, demum velut inde desumpta, privatim aut (ut recte dicam) seorsim aederentur. Sed et de illo ipso vestrum erit statuere. Bene aget d. Stumphius, si in epistola praeliminari aut dedicatoria accurata aliqua depraecatione cum captatione benevolentię uteretur: das es alles zuͦ eehre der warheit geschriben, niemand zuͦ verlezen, sonder mencklichem das, so sich zuͦtragen, zuͦm thrüwlichsten zuͦ eroffnen und damt iederman ansehen zuͦ verschonen; und das nüzid inn disen buͤcheren den glouben ze rech[t] zu legen fürgenommen sey, obschon hin und har anzeigt werde, was mitt disem oder ienem glouben stimme und was zuͦ ieder zyt der nechsten tusend jaren nach einandern in bruch und gang gewesen, thuͦn und lassen seyge; darzuͦ uß was ursachen die bewegt werdind, die zuͦ besserung christeliches läbens und stands einer gemeinen reformation oder verbesserung, besonders der geistlichen (die anderer leut byspil und vorgänger syn söllend), begirig und gewertig sind. Inn welcher meldung ein ieder läser das im gefallen lassen sölle, das im synes gloubens halben zum annemlichsten syn wil; das sölle einem ieden frei sin. Die ersten sexternionen und die letsten hab ich zweymal geschriben; aber die mittelsten hab ich nitt wil gehabt, suber ußzeschriben, namlich von Chuͦnraten von Bußnang biß uff apt uͦlrichen den letzsten. Hab sy aber übersähen, der hoffnung: so es zuͦ dem truck gerathen sölte, man wurde lychtlich wol daruß kommen mögen. Vil kleinfuͤgs wirt gesähen, das ich verzeichnet hab; wie inn apt Casparn, wie pfleger uͦlrich mitt ime zuͦ Rom transigiert. Darab sicht man aber, mitt was anfechtung und stempeneyen die münch umbgangen und wie hold dy einandern gewäsen sind. In abbate Francisco nova formula usus sum et annalem scripsi, quod non sine causa factum est. Nollem enim illic quicquam mutari aut omitti, licet externa assuerim nonnulla; sed ne in Vuolricho quidem, quo monstro nescio an ullum insigne magis fuerit. Sed facile tamen cessero iudicio vestro. Acta temporum nostratium amplius non produxi, quam in annum Christi 1532, hoc est annum secundum Diethelmi. Praestaret autem, et proxime habita bella, nempe illa ipsa, quae cum pagis urbes gesserunt, sine longa mora perscribi, dum recens memoria est et literis tabulisque confectis, ultro citroque missis, adiutari quispiam vestra opera posset; minime aut commitendum, ut eam provinciam ulli Immontano, qui nos praevertat, concedamus. Posset autem, ni fallor, historia tota a suis causis originibusque deducta ita conscribi et vere et libere, ut nil esset dubitatura posteritas, quin nostri causis iustissimis ad illa suscipienda fuerint commoti; et etiam styli adhiberi posset moderatio, quae et hostibus tum, olim autem (maxime si religio illis nostra placere ceperit) amicis et fratribus, non parva gratia probaretur. Praestaret ea nunc scribi, longe autem postea aedi, primum privatim, deinde publice. Stumphius ei rei mire foret accomodus. Cui si ego possem, a nostris adiutus, gratificari, parato animo, sed in ocio et pedetentium (modo mihi vitam longiorem dominus dederit) id essem facturus. Ich mag nitt wüssen, wie ir es mitt disen äpten fürnemen werdend, dann sy ja zymlich lang sind, und aber myns bedunkens nitt ein unnutzlich läsen syn. So feer aber herren Stumpfen und üch zuͦvor gfallen welte, daruß ze nemen und hin und har zuͦ versetzen, etc.: das ir es ußschriben liessind allso, das mir myn exemplar suber und ganz blibe, pitt ich üch umb. Und so ir den selben wäg fürnemen wöltend, so thuͦnd doch so wol und lassend die letsten äbt umb der history willen deß landts Appenzel und unser statt zuͦ S. Gallen, namlich apt Chuͦnen und all nachgend biß uf Diethelmen, wieß verschrieben sind, bliben, damitt die geschichten unser landtschaft ouch möge[n] heiter erkendt und geläsen werden; ich wolt apt Jörgen ouch gern haben. Truckend ir aber den bluͦtmagen gar, so frag ich dem exemplar nit nach. Was ir fürs best ansehend, laß ich geschähen. Vale. S. Galli, anno 1546. Ioachimus Vadianus tuus. Praestantissimo viro domino Heinricho Bullingero, clarae urbis Tigurinae episcopo, domino suo et amico imprimis colendo.