S. Quis tandem silentii tui erit finis, observande pater? Cur ita in his turbulentissimis rebus tuis usque destituor et literis et consiliis? Equidem integro iam, quid nobis sit agendum, mense abs te consilium expecto. Eo autem res devenere, ut, nisi intra paucos dies tuas et dominorum Tigurinorum accipiamus, non possimus ultra abitum ab Augusta differre. Fuggerus pacem apud caesarem impetravit, sed talem, qualem ego nunquam credidissem senatum nostrum recepturum! Promisit quidem salvam religionem et libertatem, sed petit interim pecuniae mulctam numerosissimam. Vult etiam aliquot suorum militum cohortes sive vexilla ad praesidium urbis, ne tumultuent cives, imponere. Petiit Schertlinum et Bernhardinum sibi tradi. Nostri habito senatu magno concluserunt se inituros pacem, quibuscunque tandem possint conditionibus. Hoc effecerunt nebulones illi monopolae, publicani, etc., qui inhonestam potius volunt habere pacem quam periculosam libertatem, quam crucem tollere velint Christi. Tantam nunquam vidi perfidiam! Reclamat vulgus. Metuenda seditio, unde etiam nobis parcius hac de re dicendum est. Monuimus eos fideliter, nominatim perstringentes negotium, sed nequicquam. Laboravit etiam d. Laetus, ne deficerent, sed frustra. Dimittuntur hodie 4 legati, qui supplices procidant ad pedes caesaris veniam petentes seseque dedentes. Haec, cum iampridem futura vidissem, scripsi. Tu tamen nihil adhuc (quod satis mirari non possum) respondes. Rogo ergo denuo, efficias apud senatum, ut sine ulla mora revocemur. Nolumus enim nos subiicere impio huic antichristi propugnatori. Quid futurum sit Hispanis in urbem venientibus, consideres ipse. Scis, quid quaerant. Intromissuri enim sunt eos; hoc aperte concluserunt. Bernardinum alio dimittent. Audio etiam iam Schertlinum relegatum iri, sed non satis compertum hoc. Ich weiß aber, das er troͤwt hatt: Muͤß er darfon, well er sine knecht, deren er bis in 2500 noch bi imm hatt,  und alle puren an sich hencken, und ein selchen lerman anheben imm land, das jederman von imm sagen muͤß. Dorumb ists amm zyt. Ich bsorg, wir werdind verkürtzt, das die straßen verlegt werdindt. So wellend wir der Spanger nitt warten. Ee selbst urlob nemmen, hoffende, wir thuͤyind daran weder üch nach minen herren ein undienst, wiewol ich weiß, das ich mitt großer marter mich usrißen muͦß. Dann si mich ungern werdend laßen von wegen deß gmeinen mans, und das si nitt das wort habind, das die predicanten von inn ziehend. Dorumb welt ich gern, das man uns schribe, das ich dest beßer fuͦg hett. So man uns aber nitt schript, wil ich ee mitt wyb und kind ins ellend gan, wohin mich gott fuͤrt, dann ich mich dahin begeben well. Es werdend uch ander predicanten uf sin, die all uff uns sehend, diewyl wir besser ursach hin zuͦ faren habend dann si. Vale. In yl. Ignosce. Tam sum perturbatus et dubius, ut quid scribam, quid agam, nesciam. Augustae, 25. ianuarii 1547. I. Hallerus tuus. Clarissimo viro d. m. Heinrycho Bullingero, domino suo observando. Zürich m. Heinrych Bullinger.