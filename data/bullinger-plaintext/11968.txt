S. Mirari satis non possum, quod Gastio nihil omnino rescribas. Si negotia ecclesiastica te impediunt, facile fero, nam ea imprimis curanda; sed reor nulla alia obstare. Perge itaque in domino in illustranda tuis laboribus ecclesia Christi; habebis ab illo dignum pręmium. Nova, quę te scire volo et alicuius sunt momenti, quę ad me venerunt, hęc sunt, quę etiam d. Vadiano communicare poteris et reliquis fratribus. Quidam ad me iis scripsit diebus ex Argentina 21. maii: Scriptum est nobis e Spira qualemqualem religioni datam esse pacem, quę quamvis nostris non satisfaciat, omnium tamen minime papistis. Conditiones pacis nondum audivi, forte post biduum a domino meo reverso accepturus. Principes fere omnes iam abierunt, legati tamen civitatum nondum. Miles in nostro agro depascit omnia; hii sunt nostrę locustę. Grando maxima ante dies octo in vicinia agros, vineas et arbores supra 30 bannorum, ut vocant, devastavit. Idem Spirę accidisse scribitur et in agro circumvicino in longum plus minus 12 miliariis, in lato tamen non ita. Precia frumenti et vini his augentur. Rex Ferdinandus Spirę grandine obrutus ex agro difficulter pedes rediit, qui eques exierat oppidum, quod quidam praesagium futuri mali et imminentis interpretantur. Quae tempestas grandinis ita accessit, ut hausi a mercatore quodam, qui suis oculis eam vidit: „Es hat sich begeben uff den 14. maii, do ich bin gon Spir kommen und jetzs ab dem roß gesessen, do ist ein ungestümeren windt gsyn und Ferdinandus mit sinen zwen sünen und vil pferden uff dem veld gsin zuͦ spacieren. Do ist so ylents ein grusam wetter kommen mit hagel, plitzs und donner, das die roß schellig sindt worden, eins hie ußhen verloffen, das ander dort ussy. Hat keiner acht uff den anderen gehan; dann es sindt stein herab gefallen wie gans eyer. Ferdinandus sol in ein graben sin gefallen; die knecht hernach, die übel verwustet sindt worden, mit dem grafen von Salm, die handt den künig verwaret; die anderen rüter alle sindt mit den zweyen Ferdinandischen sünen in die statt kommen. Man hatt die thor zuͦ geschlagen, ist ein groß geschrey in der statt gsin. Ferdinandus ist hernach kommen mit wenig, den hat mann inglossen, er gefragt: ’Wo sindt myne sün?’, im geantwort, sy sigen in der statt ongeschediget. Ferdinandus sol allso erschlagen sin gsin, das er sige gesin wie wachs, wie wol er sunst schwertzs gnuͦg. Ettlich sagen, er sige von roß kommen, an einer hurst mit dem kleidt bliben hangen; dann es gondt mancherley geschrey von diser geschichten.“ Dominus illum monuit in tempore, quo resipiscat Christoque gloriam det. Item als der lantgraff gen Spir ist kommen, hat er zwen lebendig welff in eim vaß mit im gebracht, die er den anderen tag uff dem veld hat gejaget, und ist im keyner entlouffen, welches ettlich bischoff ubel verdrossen; dann sy handt wol kynnen mercken, das sy die wölff seyen. Quidam bonus amicus, qui ea Spirę suis oculis vidit, ita ad me scribit: „Caesar in hoc est, ut frustra non scripserit ’plus ultra’ etc. Rex Ferdinandus Turcarum conqueritur tyrannidem contraque hanc praesidia et auxilia supplex ambit. Brunsvicensis Davus est et frequentior vulpecula Ęsopica in aula principum, adulator egregius. Cattus lupis facessit negotium, ne non sit, quem persequatur. Alii ludunt, potant, scortantur, adulteria committunt relegato Christo et religione syncera. Ex bene magno principum numero paucissimi sunt, quibus Christus est cordi. Inter concionatores nullas audivi turbas. Qui Coloniensi, Saxoni et Cattorum principibus sunt a contionibus, in publicis templis hactenus non concionantur, sed in monasteriis, clausis tamen foribus, nec frequentem habent concionem. Pelargus in collegio summo contionatur taliter qualiter nec sibi admodum displicet. Vicelius et ego non bene audimus apud illum, quod putat nos concordię plus aequo studiosiores.“ Hactenus ille. Libelli duo de duce Brunsvicensi divulgati sunt, unus Latine, alter Germanice scriptus. Deum immortalem, quam crudelia facinora in pios designavit bestia illa! Nunquam certe credidissem hominem ita posse insanire contra dei verbum. Quam sententiam caesar contra illum laturus sit, divino, hoc est nullam, quia illum delicate adhuc in aula sua fovet ac lateri suo adhęret indivulsus comes. Latrones plus amat caesar quam Lutheranos; missam quotidie summa veneratione cum suis audit; last im furtragen zwo sül, columnas Herculis, cum suo „plus ultra“. Arrogantię illum titulum dominus confringet brevi absque dubio. Caesar egregiam puellam Gandavi e gremio materno sustulit, qua loco scorti utitur. Marchio Ernestus, noster vicinus, permisit sacerdoti, ut contrahat matrimonium coram tota plebe, sed noluit concedere, ut publice ecclesiam more consueto ac solita pompa accederet; dedit literas testimonii iustum esse matrimonium, uxorem fore hęredem omnium bonorum, liberos esse honestos ac parenti successuros. Vide illius principis sinistra consilia. Habebimus brevi insignem actum: Lepusculus cum Hugvaldo insignia doctoris accipient. Quis unquam credidisset ex anabaptista fieri doctorem et Lepusculum tanta dignitate ornatum iri? „Mopso Nisa datur, quid non speremus amantes?“ Vale in domino et hanc meam loquacitatem boni consule. Ego et uxor mea te et tuam in domino valere cupimus. 3. iunii 1544. Hęc poteris et d. Vadiano communicare, cui ex me salutari dicito, si illius studia his nugis turbare audes. Tuus Gastius ex animo. Brevi vos invisam, si cęlum fuerit serenum. Frisium salutato nomine meo cum Pellicano sene. Vigilantissimo pastori Tigurinae ecclesiae d. Heinrycho Bullingero, fratri suo in domino charissimo. Zurich.