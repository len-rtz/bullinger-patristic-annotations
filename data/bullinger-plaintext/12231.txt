S[alutem] d[ico]. Literas tuas, vir colende et frater in domino charissime, per nepotem meum ex fratre accepi, ac ago tuae humanitati gratias principio pro beneficiis exhibitis nepoti (dominus sit merces tua!), deinde pro literis, quibus diligenter, quae Wormatiae agantur, perscribis. Perge, oro, talis esse in me et nostros. Ego, quod in praesenti scribam, non habeo. Hoc oro, ut fasciculum hunc cures bona fide perferri d. Georgio Laeto, amico et fratri nostro. Dominus Iesus servet te, uxorem et omnes tuos. Tiguri, 20. iunii anno 1545. Tuus Bullingerus. D. Ambrosio Blaurero, fratri suo.