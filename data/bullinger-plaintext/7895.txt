Omnino credimus Condeum peremptum esse, nisi insignis aliqua subsit fallacia. Triumpharunt eius mortis gratia pontificia mancipia omnia. Sed videant, ne istud impleatur Heliodori αἵματος οὖσις ξηρότητος γίνεται στόμωσις; sanguinis aspectus cos est fortitudinis; ersihet einer sin eigen bluͦt, so schlecht er erst darinn mitt muͦt. Sine dubio Condeiana sanguis innocentissima multos exasperabit, qui hactenus mitiores in hostem fuerunt, quam par fuit. Hispanum incomparabile damnum in navalibus accepisse; nam apud Algerium sive Novam, quam vocant, Carthaginem, cum contra Geticos rebelles tenderet, tempestate exorta naves 25 longas et onerarias perdidisse, nobiles praestantissimos 20 periisse, inter quos Antonius Columna, legatus et praefectus classium; 4 etiam nobilissimos a Turcicis pyratis captos et faciem Hispanicam misere totam esse affectam. Haec Roma allata sunt legato nostro. [...] ut publicae huius urbis saluti invigilare et prodesse volens pergam. Curiae Rh[etorum], 1569, 26. maii.