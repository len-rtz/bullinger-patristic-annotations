Salus et pax Christi. Pro libello tuo gratias ago quam possum plurimas; gratissima enim michi sunt talia talium amicorum dona. Utinam rependere possem tua tot erga me offitia. Expecto occasionem, qua oblata non ero ingratus. Quid scribam, aliud non habeo. Omnia nunc silent, quod ad evangelii negotium adtinet. Utinam ex comitiis nostrorum audiamus felicia! Vale, mi frater, et pro nobis semper ora. 10. martii 1540. Tuus Io. Zvick. Uxor mea quoque gratias agit pro munere; legemus mutuo et dabimus operam, ut tuis exhortationibus adiuti reddamur meliores. Tuam totam familiam saluta studiosissime. Leonem, Pellicanum et omnes fratres salvos iubeo. Domino Hainricho Bullingero, ecclesiastae Tigurino, suo fratri charissimo. Zurch.