S. Toties scribo, toties nihil recipio. Quid esse causae potest? Quaeso te respondeas super eis, de quibus nosti quam cupide velim reddi certior, in primis de statu vestro. Quotidie enim sinistri aliquid accipimus atque ob id turbamur non mediocriter. Fac igitur, consolationem aliquam capiamus, vel haec si nulla fuerit, turbemur magis, quo ardentius dominum invocemus, ut sanctificetur nomen eius. Vale cum fratribus omnibus, in primis Utingero. Basileae, anno 33.