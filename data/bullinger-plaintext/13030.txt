Früntlicher, lieber herr und bruͦder, wiewol ich euch heutt by ewerm botten geschriben, hab ich doch nitt underlassen mögen, euch dise schrifften, die mir ze lesen worden sind, zuͦzeschicken, diewyl diser bott on das gen Wyntertur louffen muͤssen. Mögt ir lesen. Sollend mirs aber by zögern widerum schicken, dann sy nitt mir gehörig. Wellt ir etwas darusß abschriben lassen, mögt ir thain. Hab dem botten bevolchen ze warten, byß ir in fertigind. Ich find darinn allerlay, von deswegen mich nitt fuͤr unuz angesechen, euch sölichs zuͦzeschicken, namlich diewyl anzögt wirt, mitt was landen der kaiser in den newen pundt will; item diewyl under anderm die ungehorsamen gemeldet werden und nieman waist, wen er darbey verston wyll. Darum haltend mirs zuͦ guͦt. Es beschicht im allerbesten, diewyl ir mich offt darum gebetten habend. Hettend ir die schrifften gelesen, die ich euch uff hütt by ewerm botten zuͦgeschickt hab, so wellt mirs by disem widerum zuͦfertigen. Habt irs aber noch nitt gelesen, so lasst mirs doch zum nechsten zuͦkommen und lesst flyssig, damitt ir aigentlichen bericht werdind, wie gehandelt worden, und min vetter by euch entschuldigt seye - dann darum ist es mir allain ze thain. Item usß ainem schriben von Augspurg: Kaiserliche majestat hat fuͤr sich und, die uff den reychstag herkommen sollend, unser Frouwen kirchen an ain erbarn rath begert zuͦ rummen und uff das alt wesen zuͦrichten ze lassen, darneben vertröst, das man nieman von der religion treiben, noch auch dardurch nitt verstanden werden sölle, die kirchen dardurch dem bischoff noch yeman anderm eingeben seye. Sic capiuntur vulpes! Datum in yl, uff den 8. augsten zuͦ 2 uren nach mittag. Tuus A. Bl. Bullingero suo. Tiguri. Elector Saxonię dux postridie (hoc est 24. iulii) quam caesar urbem intravit, 400 Hispanis boardariis stipatus, curru vectus, huc venit cum multorum bonorum comiseratione, quamvis ipse hilari vultu se ita in triumphum duci passus sit. Landtgravius Werdie Suevię ut captivus retinetur nec admodum liberaliter tractatur. Multi pro certo habent papistas templum Marianum hic brevi sua idolatria occupaturos. Reliqua templa nostris mansura, donec religionis reformatio aut cerimoniarum formula praescribatur et mandetur, ut in eam iurent omnes, recusantes autem vel proscribantur vel occidantur. Cęsar omnes Germanas copias tam equestres quam pedestres dimisit excepta unica turma, quę est sub duce Madrutz; quodsi rumor verus est, abmandabitur etiam is brevi. Milites, qui apud nos pro custodia fuerunt, dimissi sunt. Caesar praeter Hispanos, quorum dicuntur amplius 4000 non esse, non habet. Isti sunt Werdee et in confinibus circumquaque, omnia devastantes. Rhein enim tota per eos devastata est, homines misere trucidati, cętera rapinis absumpta  sunt. Isti Hispani habent secum levem armaturam et impedimenta ultra 5000 hominum. An hic futura sint comitia, plane ignoro. Ista ex literis Lęti descripsi. Dictionem vides, qualis sit. Et iam antea nosti, quid ille sibi permittat.