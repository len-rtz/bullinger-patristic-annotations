Clarissime idemque doctissime domine Bulingere, nactus perparum otii et nuncii certi occasione praetermittere nolui, quin te hac unica schedula salutarem. Obsecro, animum meum erga te promptissimum et sincerissimum aequo et paterno intempleris animo, quo ego te ob summam tuam eruditionem semper prosecutus sum tuoque filio, qui in Pathmo apud me cum praesentium latore fuit, satis abunde narravi. Eam promptitudinem tibi etiamnum offero, quam precor accipito sereno vultu. His vale foelicissime. Datum raptim... 3. calendas ianuarii 1557. Tuus ex animo d Paulus Scalichius... Celeberrimo viro Henrico Bulingero, amico observandissimo. D. comitis nummorum pr...