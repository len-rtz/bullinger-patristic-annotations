Graciam et pacem a domino. Tempus ad scribendum non habeo, tabellarius festinat, charissime Bullingere, sed tantum, ut te adeundi occasionem habeat. Qui ipse, quaecumque ex Insubria et ex tota Italia scitu digna sunt, melius novit quam ego et ore suo recensebit omnia. Que vos habetis Tiguri, ad nos scribite. Vale et fratres omnes nostra salute impertire. Ex Curia, 6. iulii 46. Tuus Comander. Ornatissimo viro magistro Heinricho Bullingero, urbis Tigurinae episcopo, domino suo et amico primario.