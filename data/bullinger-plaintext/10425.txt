S. Quandoquidem nobilis ille Ludoicus a Diesbach, vir in fide nostra satis pius, uxorem vero habens piissimam, ein Mettelinen. Tigurum petiturus erat, nolui, urbem vestram meis ineptiis vacuus inequitaret, potissimum ea de causa, quod iam instat vestri magistratus deligendi dies, qui nos eo fortius urget, quod experimur quottidie, quantum referat pium habere magistratum. Obsecro igitur, ut tu, qui rerum vestrarum maxime conscius es, maxime cures, quatenus Pius urbi praeficiatur consul. Audimus Röstium iam ab officio amovendum. Huic succedat, curabis, vel Lafaterus vel alius quispiam, cui res Christi magis sit cordi quam Antroniorum favor et blandicię, qui item virum praestet non meticulosum, sed constantem. Rumor apud nos est nonnullis victoriam Wirtenbergicam ex corde dolere, atque ita, ut pii obtinere non potuerint, quatenus vestri nostratibus nova nunciarent gaudia. Utcunque hoc te admonitum volumus, qui tecum Christum amant et quos urbs nostra habet potissimos hac in re. Nihil rerum conferes cum tabelhone hoc, quam quod benignius eum salutes, si tibi occurrent: Neophitus est. Ceterum Gebennis hac pentecoste cum innumeri cęnam peragerent dominicam, accessit palam sacrificulus quidam et habitu chorali et almutio indutus. Qui quamprimum ad mensam pervenit, omnia in terram proiecit veterem hominem exuens coram ecclesia et se evangelio domini captivum exhibens, ut in miraculum cunctis cesserit. Nulla alioqui apud nos sunt nova. Tu scribe, et siquid ex Corinthiis excusum est, fac, Cristophorus mittat. 6. iunii hora 9. pomeridiana. Tuum minimum numisma. An Meister Heinrich Bullinger, predicanten ze Zürich, sinem geliepten herren und bruͦder.