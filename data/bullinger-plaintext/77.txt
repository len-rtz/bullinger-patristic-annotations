S. in domino. Gilberti literas et meas te accepisse non dubito. Nam fidis hominibus concredidi. Similiter curavi reddendas proximas dominę a Stadion. Mirum autem, quod ne verbulum quidem rerum novarum adieceris. De pugna puerorum ad me scripsisti proxime. Non inconveniens erit, et quę apud nos acciderunt, narrare: Es ist ein würthus, das heist Zum Nüwen Huß, grad an Basel (ein roßlouff darvon). Ist margrevisch und baslerisch, gemein umbgelt und gemein gericht. Do haben die jungen gesellen dominica iudica getruncken. Do sindt lantzknecht kommen, haben ouch mit ynen gezecht. Es sindt antwerchsgsellen do ouch gsin uß vil landen. Einer von Uri hat nit wellen fur und fur trincken mit den lantzsknecht. Do hat sich ein lermen angehebt, hat der beckenknecht ein lantzknecht zů boden geschlagen, gsagt: «Muͤsste ich dan trincken, wan du woltest?» Man hat fridt genomen. Darnach syndt etlich furß wirtzhuß gangen, haben geschruwen: «Hie gůtt österich», die anderen: «Hie gůtt marckgrävisch.» Der eidgenosßen sindt etwan by acht gsin. Sind stille gesessen, byß sy handt angehebt schruwen: «Wo sindt die kuͤmüler und kuͤschneyer.» Do sindt die unßer usser gewischt, hinder die buren, deren by 30 sindt gsin, haben einander gejagt uff dem feld by einer stundt. Sindt by 9 wundet worden vast ubel. Der wirt hat hernach mit steinen in die unseren gworfen, der nun ist gweichen. Aber im wirt sin theil werden. Die unseren hendt das feldt behalten. Einer von Ury ist do bliben, den hendt die buren gefangen, in gen Röttelen gefirt uff das schloß. Also schickte sich alles zů einem krieg. Ferdinandus rex hat geschmeckt, das die landtschafft hat byeinanderen gehan 8000 fl., die sy zůsamen gelegt haben zů einer rustung, wo etwas sich erhübe. Die wil er haben. Hat sy darum zum ersten gebetten, hernach, do es im abgeschlagen ist, getruwt, das gelt zů geben by verlierung aller seiner huldt. Der adel ist nit wol daran. Inen beschickt aber recht. Multa praeterea vana sparguntur, quibus fidem non habeo. Confluunt ad nos pii viri caesaris saevitiam declinantes. Inauditus praeterea morbus gliscit apud nos: Intumescunt corpora, quasi venena hauserint. Quosdam morbi vis perdidit, quidam evaserunt. Novi homines, nova fides, novi morbi et mores. Vale. Commendo tibi d. Ferdinandum praesentium latorem, optimum fratrem, ex quo de statu Buceri cognoscere poteris multa. Basileę, 23. martii 1548. Tuus G. Insigni theologo d. Heinrycho Bullingero, suo in domino charissimo. Zurich.