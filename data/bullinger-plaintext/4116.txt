S. Redit ad vos Clebitius, homo, cuius ingenium et memoriam omnes fuimus demirati. Locum ut apud nos haberet, non usque adeo ursit; mavult enim ipse Heidelbergam redire vestro usus consilio. Impetravimus itaque illi a nostro quoque magistratu commendationem ad principem Palatinum et viaticum honestum et oramus dominum, ut ipsum ad defensionem et propagationem veritatis suae custodire, animare et conservare velit. Quod praeterea scribam, nunc non habo. Vale. Bernae calendis novembris 1559. Ioannes Hallerus tuus.