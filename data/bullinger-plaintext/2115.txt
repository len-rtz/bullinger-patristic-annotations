Postscripta. Comitia prorogata sunt ad tres menses. Putamus omnes Ces[aris] negotium, quod ad Angliam attinet, non succedere illi ex sententia quemadmodum neque in Italia. Quum huc venissem, princeps dedit, quod scripsi, et nunc mandavit d. a Ghitilingen, qui hodie huc venit, ut mecum agat dispiciatque, quibus rebus opus habeam toto anno; quum hoc a me quaesivit, ego rem totam eius arbitrio reliqui. Puto cras tractandum, an debeam hic suscipere provintiam profitendi; faciam, quod dominus mihi ostenderit in gloriam eius redundare. D. Iacobus Beurlinus in Prussiam ibit brevi; sic nuper statutum. Iterum vale, iterum. Salve, optime frater. Clarissimo viro d. H[enrico] Bullingero, domino et fratri honorando. Tiguri. 19. Dez. 1553.