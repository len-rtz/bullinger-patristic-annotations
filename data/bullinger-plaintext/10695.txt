S. Quod de Luthero scribis, idem iam pridem ad me Capito, quo forte facilius persuaderet animum Luteri erga Zvinglium, Oecolampadium et te penitus syncerum esse. Quodsi certe veritati testimonium dare velit, cogetur recte de iis sentire. Sed quandoquidem per Gereonem illum medicum Augustanum acta sunt et relata, nimirum ut nos ad concordiam permoveret - optime igitur fecisti, quod Melanchtoni scripsisti. Is enim a puero (dum Phorcę sub Simlero eramus ad biennium non solum condiscipuli, sed summa amicicia coniuncti essemus, quod quinque literis testatus est, sed quattuor a Tübinga, unis e Saxonia) specimen dabat summę integritatis et simplicitatis, nec dubito, quin idem sit hodie erga omnes pietatis studiosos. Quod vales cum familia, quottidie deo meo gratias ago, qui te pro sua bonitate ecclesiae suae multos in annos servet superstitem et incolumem. Ex legatis nostris nihil indignationis intellexi, quam quod humanissime a vestris sint tractati, responsum vero non pro voto a vestris impetrarint. Hominem H. tibi depinxi suis coloribus. Fucos omisi, quibus minim in modum reipublicae christianę et civili imponit, quandoquidem apud diacosios persuadendo mire valet. Vereor ego, quicquid illi exules Salodorenses et miseri Gebennenses hactenus tentarint, non absque privatorum et H. consilio factum sit. At dum inter saxum et sacrum heremus, norunt coriphei illi optime silere, dissimulare etc. In summa: "Nisi dominus custodierit civitatem, frustra vigilant, qui custodiunt eam" [Ps 127, 1]. Paulum te absoluturum nobis omnes persuademus et desiderio expectamus. Legi epistolam ad Galatas, contuli cum Megandri commentationibus, sed bone deus, quam multos scripti sui pęnitere deberet, dum absolutiora et doctiora apostolicęque sententię vicinissima quottidie ampliter suppeditent. Que vero is in utranque ad Timotheum scripsit, nondum vidi. Oporinus Basileę, dum corrigeret praesente Sulczero, non magni ęstimavit. Mallem hominem sua diutius premere, sed hec omnia hinc, quod multo iam tempore dedignatus est alios videre. Nunc, cum pro concione exorsus sit epistolam ad Romanos, petiit a me, ut sibi accomodato crederem tuos et Melanchtonis commentarios, id quod eo libentius feci, ut visis aliorum iudiciis aut meliora olim det aut sileat. Cęterum misit Christophorus Froschouer tuos commentarios in 4 epistolas iam absolutos sed non integros. In Philip[pensium] epistola primum habeo quaternionem litera B signatum, deinde nihil. Obsecro igitur, dum commode per amanuensem tuum poteris, cura, ut nuncius ille referat reliqua. Non compingam, donec et alia quoque in Tessalonicenses et reliquas dederis. Si quid novi ex nundinis Francfordianis acceperis, mecum communica. Iam vale et boni consule, quandoquidem lecto incumbens morbo meo solito alia dare non potui. 3. octobris anno 35. Werend all, daß kein krieg entstünde. Die unseren sind ouch nitt so kriegsch, als man meint, sunder anheczer machend vil gschreys, doch sind nitt daran das mir on nott verunbillet werdent. Die 9 man sind unß nitt so hoh anglägen, als man meint. Privatorum affectus, consilia, imprudentia et temeritas multa conturbat. Söltind sy in unserm biett von frembden gfanger werden, es wurd nitt vil guͦts drusß. Ee daß es der magistrat vernem, dörffte wol grosser schaden beschähen und grosser krieg angfangen werden. Si habend ouch nitt underschlouff, wie man üch fürgit. Si lassend sich ettwan uff ein einigen hoff; wil man inen nitt ze essen gaben, so nämend sis selbs und zühend darvon. Das vernimpt man denn erst, wenn es langest bschähen. Si griffend ouch miner herren lüt an, fragends: "Bist fründ oder fyend?", trewend och miner herren amptlüten. Das alles macht, daß sy och verhast sind. Noch weltend wir gern vor unruͦb sin, dann unser lantschafft an der von Salod[urn] anstösst, statt mitt inen nitt wol, dann si wissend ir fräfelich handlen. Hoc velut auctarium tibi soli. Rursum vale. Tuum minimum nummisma. Heinrico Bullingero, ecclesiastę Tigurino, pientissimo simul et charissimo suo fratri.