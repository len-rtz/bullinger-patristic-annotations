Gratiam et pacem. Signaveram literas priores easque tradideram Erasmo nostro cum in, mentem venit non infrugiferum futurum, si ea tibi ex opere nostro Paulino nondum perfecto mitterem, quae scripsi de ratione sacramentorum et eucharistia. Istis vero novum exemplar loqupletavi; in aliis ante annos aliquot aeditis haec per omnia non leges. Lege itaque, quae scripsi fol. 41 usque ad 45, et rursus, quae sunt fol. 204 usque ad 216. Planius et melius ego de hoc negotio dicere non possum. Vale et haec nostra etiam Grynaeo communica aut, si placet, ipsi etiam Bucero. Tiguri, 4. augusti 1536. H. Bullingerus tuus. Domino Myconio suo.