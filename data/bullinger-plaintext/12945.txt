Τῷ θειοτάτῳ καὶ εὐσεβεστάτῳ ἀνδρὶ Ἡνρίκῳ Βουλλιγχέρῳ εὐ πράττειν Ἰωάννης ὁ Ἐθελοντής. Ἐπειδήπερ, ὦ πάντων ἐμοὶ φιλέστατε διδάσκαλε, τῇ χθὲς ἡμέρᾳ τοὺς συνόντας ἡμῖν παρεκάλεσας καὶ περί τινων ἀδικημάτων ὡς εἰκὸς πρὸς ἐκείνους διείλεξαι, γλίχομαι κἀγὼ τούτων ἀκηκοέναι. Πολλὰ θαυμάζω τῶν τοιούτων ἀνθρώπων μοχθερίαν καὶ φαυλότητα ἀεὶ χαιρόντων καὶ ἡσθέντων τῇ τῶν ἄλλων δυστυχίᾳ. Ἔγωγε νὴ τὸν ∆ία οὕτω διάκειμαι· εἰ πικρῶς τινι ἔχω, οὐ τούτου καταψεύδομαι, ἀλλά, εἰ παρὰ τοὺς νόμους τι πράττειν ὁρῶ, χωρὶς τῷ παρόντι εἰς τὸ πρόσωπον λέγω. Τοιαῦτα πέπρακταί σοι, εἰ μὴ βούλει ἀπέχεσθαι τούτων· τῇ βουλῇ ἢ τῷ διδασκάλῳ διασαφηνίσαι δεῖ. Ἀξιῶ δὲ καὶ δέομαί σου μετ' εὐνοίας θεωρεῖν, οὐ γὰρ μεμφόμενός σε ταῦτα λέγω. Καὶ πειθαρχεῖν τοῖς διδασκάλοις καί, ὡς συνελόντι ἁπλῶς εἰπεῖν, ποιεῖν τὰ καθήκοντα· τοῦτο καλῷ κἀγαθῷ ἀνδρὶ πρέπειν οἶμαι καὶ μὴ ὑμῖν ψευδῆ γράφειν καθ' ἡμῶν καὶ ἀσχολίαν σοι παρέχεσθαι. Ἤδη δέ τινες τούτων τὰ ἐναντία πράττουσιν, κρυφίως καὶ λάθρα αἰτιώμενοι ἡμῶν καὶ τὸ μέγιστον περὶ οὐδένων ψευδομένους κατηγοροῦντες ὡς οἱ παῖδες. Βδελυροῦ καὶ ἐξαγίστου ἀνδρὸς ἔργον ἐστὶν ἀληθῶς, ὡς ἐγὼ κρίνω, καὶ τὸ παροίμιον μάρτυρα παρέχομαι· κλέπτης τὸν ἥλιον φεύγει καὶ τὴν νύκτα ἀγαπᾷ. Ἐκ τούτων τινῶν δῆλον, ὅτι δύο ἐστὶ γένη ἀνθρώπων. Ἓν μὲν εὐφραίνει τῶν ἄλλων συμφορᾷ καὶ δυσπραξίᾳ καὶ ἐπὶ ταύτῃ ὡς μάλιστα ἐπιγαυροῦται τοὺς φίλους πρὸς ἀλλήλους εἰς ἔχθραν καταστῆσαι. Τοιούτων ἔργον τυγχάνει ὄν, οὓς φύσει μισῶν ὑπάρχω καὶ πάντες ὀλίγου δεῖν φθονοῦσιν καὶ εἰκότως. Εἰσὶ γὰρ ὡς σφήν· τῶν κακῶν αἴτιοι τὰς πόλεις κατασκάπτουσιν, προδόται τῆς πατρίδος γίγνονται, δῶρα δέχοντα[ι] καὶ τὸν θεὸν ἀρνοῦσιν. Θάττερον δ' ἡ ἀρετὴ προτρέπει πράττειν τὰ δέοντα, καὶ φύσει εὐλαβεῖται κακὰ ποιεῖν. Τοιούτους ὄντας ἐπαινῶ καὶ ἐγκομιάζομαι. Ὁποτέροις οὖν ἂν αἰσθάνῃ τὰ πραχθέντα συνενεγκόντα, ταῦτα δὴ αἱρούμενος ὀρθῶς βουλεύοις ἄν. Ὁμολογῶ μὲν ἐξ ἐμφανοῦς πολλὰ πεποιῆσθαι ὑφ' ἐμοῦ μὴ προσήκοντα. Πάντες ἁμαρτάνομεν, καὶ χωρὶς ἁμαρτίας οὐδείς. Ἀλλ' ἴσως λογίσαιτο ἄν τις παρ' ἑαυτῷ, ὅτι χρῶνται παραδείγματι καὶ ὑποδείγματι τῶν ἀλλοδαπῶν καὶ ὡς ἡμεῖς εἰς ἀλλοτριότητα κατέστημεν ἐκείνους, ἢν τάχα ἀλλοτριοπραγῶσιν. Πρὸς τοῦτο τοιαῦτα ἀποκρίνομαι, ὅτ' οὐδέποτε εἰς τὸν νοῦν τοιοῦτό τι ἐκπαρέστημεν καὶ ἐπὶ τούτῳ οὐκ ἀφικόμην, ἀλλὰ ζῆν μετὰ τῶν ἄλλων βούλομαι, ὡς οἱ νόμοι κελεύουσιν οἱ ὑμέτεροι. Εἰ δὲ μή, δίκην δώσω. Τέλος δὲ πολλὰ δεηθῆναί σου βούλομαι δεικνῦναι ἡμῖν συκοφάντην ἐκείνον, καὶ εὑρήσεις πολλὰ ἐψευσμένον καὶ μὴ τολμήσοντα παρόντων ἡμῶν λέγειν. Πολλὰ ἔτ' ἔχω εἰπεῖν, ἀλλὰ μετὰ ταῦτα περὶ πάντων διαρρήδην πρὸς σὲ διαλέξομαι. Ἀξιῶ σε ταῦτα μετ' εὐνοίας θεωρεῖν. Ἔρρωσο καὶ διατέλει εὐ διάγων. Ioannes Vulteius Hessus. Doctissimo atque pientissimo viro Henrico Bullingero, praeceptori suo.