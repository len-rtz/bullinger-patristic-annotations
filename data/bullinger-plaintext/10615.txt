S. Mi venerande Bullingere, charissime frater, ego semper erga omnes, quos mihi commendas, officium fecero, modo unum hoc a te impetrem, ut ne succenseas, quod rarissime quicquam ad te perscribo; nam sic discerpor etiam in sexcenta negocia, ut nihil possim ad amicos. Erit brevi forte, ut ocii plusculum adfulgeat. Bene vale et commenda me, ut facis, Christo. Saluta Pellicanum, Theodorum, Leonem et reliquos omnes. TubingÄ™, 26. aprilis anno 1535. Vere tuus Ambros[ius] Bl[arer]. Clarissimo viro d. Heinricho Bullingero, Tiguricen[sium] episcopo, domino et fratri multum in Christo venerando.