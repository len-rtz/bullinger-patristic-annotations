S. in vindice et servato[re n]ostro Christo, qui faxit, ut tu cum pientissimo et optimo Pellicano feliciter laveritis! Hallerum vestrum, vereor, ut impetrare rursum ab Augustanis nisi summa difficultate pariter et magna ecclesię, quę illic est, iactura possitis. Quod nos ad constantiam subinde hortaris, mi venerande charissimeque frater, recte prorsum ac christianice facis. Wir werdend beston, so lang man unß nitt jagt. Darnach ist gott bekandt, wie es gehn wirt. Non ignoras vulgi mobile ingenium, praesertim si fortuna periclitanda siet. Multae quotidie audiuntur minę: Wir werdind nitt allain unß des kaisers erweren und allso herren für unß selbs on ain oberen sein! Id quod ne unquam in mentem nostris venit! Verum dominus viam nobis ac rationem commonstrabit, qua quam minima fieri potest incommoditate caesari rursus reconciliemur, nisi aliud mereatur (quod valde metuo) nostra ingratitudo, quam plane ut vehementer abominor - ita video proh dolor magis atque magis ingravescere. Dominus nostri per Christum misereatur! Man sperrt den unsern zyns und anderß allenthalb in des konigs oberkaiten. Wirt unlydlich sein, etc. Precare pro nobis (ut facis, scio) cęlestem patrem, utut omnia cadant, ne quis tamen nos e sua manu extorqueat. In Schöneri nostri caussa experior nunc Augustę, qua ratione agi illa cum fructu aliquo apud senatum possit. Quod ubi primum rescivero, faciemus tu et ego nostrum quoque officium, si forte dominus, afflicti terque miserrimi viri misertus, conatus nostros fortunare dignetur. Nova hic certa nulla prorsus, nisi quod novis identidem mendaciis tantum non adobruimur. Ich hab all min tag grausamer, wunderbarlicher liegen nie gehört! Es sollend wol auß ainer statt von gloubwirdigen leuten dreyerlay widerwertige schreiben kommen, das ich mich glatt nichts mehr daruß verrichten kan. [F]roschoverus [v]ester, quid [r]umusculi apud nos iactitent, [b]ona tibi fide nar[r]averit. Heri sub noctem ab Herbroto consule et Lęto literas accepi, qui scribunt urbis suę legatos ex castris caesaris significasse illum cum electore in gratiam rediisse. De conditionibus, quibus factum illud sit, nihil attingunt, sed affirmant alii nonnulli ęquissimas illas planeque plausibiles esse. Bene vale, mi colende charissimeque B[ullingere], cum tota tua domo omnibusque administris tuis in domino cęterisque fratribus et amicis, quos nostris verbis multum in domino salvere iubebis illorum nos piis votis diligenter commendans. Salutant te nostri omnes, germanus frater cum Zviccio. 26. maii 1547. Tuus A[mbrosius] Bl[arer]. Inimitabili doctrina pietateque viro d. Heinricho Bullingero, venerando charissimoque fratri suo. Tiguri.