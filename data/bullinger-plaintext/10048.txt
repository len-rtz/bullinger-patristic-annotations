Gratia et pax a domino. Rogo te plurimum, Zuingli mi, ut paucis mihi mentem tuam adaperias atque edoceas, quid rei sit, quod Christum ad inferna descendisse confitemur. Sunt enim ex doctis hodie non pauci, qui mira hic comminiscuntur, interim ut nihilo minus ipsi sese torqueant et lectores avidos a se dimittant. Vale. Heilrych Bullingerus tuus. Hulderycho Zuinglio, fratri in domino charissimo.