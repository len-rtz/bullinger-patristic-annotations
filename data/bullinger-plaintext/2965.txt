S. Sine corde, optime pater Bullingere, cogitare et loqui quis potest? Habeas vero cor meum, et quid rerum mearum poterit te latere? Avulsisti tandem a me cor meum Martyrem; hunc habes, me habes. Non est igitur opus, ut aliud quidpiam a me expectes nec, quomodo valeam, interroges, aut quid agam, pręsertim in pręsentia, ubi nec facultas loquendi conceditur nec voluntas. Istic sum medius. Cogitea meam miseriam, qui in tot partes discerpar. Quid quod et Petrus Martyr per vos iam divisus est; Petrus enim apud vos, martyrium apud me remansit. Ergo valete et plaudite vos; nos vero super flumina Babylonis sedebimus et flebimus tantisper, dum a captivitate liberati ad ipsam nostram civitatem Ziion revertamur. Commendo me tuis precibus. Ex Eremo Argentinensi 11. iulii sub profundam noctem. Saluto omnes uno verbo. [griechisch]. Pręstantissimo Tigurinę ecclesię pastori d. H[enrico] Bullingero, patri observandissimo. Tigurum.