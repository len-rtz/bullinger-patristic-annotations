S[alutem] d[ico]. Quid dicam, charissime frater? Manibus, pedibus et totus, quantus sum, renitor, dissuadeo et dehortor, ne recipiatis Castalionem, non tantum, quod ingratus sit Genevensibus et inde expectanda sint vobis perpetua bella, sed quod Castalio, etsi non indoctus sit, videatur tamen optimis quibusque plenus opinionibus peregrinis, quas effusurus sit, si quando opportunitatem fuerit nactus. Dicitur praeterea facere cum omnibus novatoribus et turbatoribus, qui Basileam veniunt, illac transeunt; novunt ipsum et commendant omnes peregrinarum quaestionum studiosi. Quid vis, mi Hallere? Cave, cave, cave. Ir sind, ob gott wil, nitt uskommen, das ir an das liebloß mänly gebunden syind. Non dubito, quin viri cordati apud Basilienses istius praesentia carere possint et forte aliis suadeant, ut vocetur. Müssend dann ir St. Bernhardts fußwasser ustrinken, so gsegne üch gott den häher. Nuper apud nos fuit Tiguri; imprudentes eum excepimus convivio. Postea plurimi fidi mihi de eo retulere, quae si scivissem prius, nunquam convivio per me fuisset exceptus. Quod autem polliceris te hic fidum futurum, praestes mihi, obsecro, pro tua singulari fide; dann ich gern mitt sömlichen lüten unverworren und ungezangget bin. Proin discinde hanc chartam. Vereor et ego, ne synodus, si procedat, plus turbarum quam pacis sit paritura et forte apud adversarios multum animi. Dominus sit tecum.