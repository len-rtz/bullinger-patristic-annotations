S. et pax a principe pacis, domino nostro Iesu Christo, etc. Heu, heu! Quam infaustae cogor esse tibi nuncius rei, observande pater! Captus est ille (ut cum discipulis Emauntem euntibus loquar), quem sperabamus redempturum Israelem, Ioannes Friderychus, Saxoniae dux elector. Non frustra coelum ipsum hoc mali portendit, cum iis ipsis diebus, quibus haec acta, apud nos duo gladii circa solem orientem visi sint inter se mutuo congredi hostiliter, quorum alter, licet strenue pugnans, tandem succubuit. Scripsi hac de re in proximis literis, unde nunc ex eventu colligere poteris, quid deus optimus maximus adeoque natura ipsa hoc prodigioso visu significarit. Res acta sic ad nos pervenit: Deß keisers und churfürsten huffen sind nitt wyt von einander glegen. Keiser hatt ein volk uff Erdfurt zuͦgschickt, dasselb inzuͦnemmen, aber deß churfürsten regiment, so her Jörg von Reckenrodt fuͤrt, ist imm vorkommen und hatt Erdfurt inn. Darnach hatt der churfürst gedacht, der keiser werd nach Wittenberg trachten; hatt er imm auch wellen fürkommen. 21., 22. et 23. aprilis sind große scharmützel gschehen, vil volks bliben, churfürst alweg gsiget. 23. aprilis hatt er 500 reisiger und 8 oder uff das vilest 9 fennli fuͦßknecht zuͦ imm gnom und ist er selb persönlich vom huffen zogen an der Elb, dem keiser fürzuͦkommen, und sich allein deß behulffen, das das wasser zwüschend in gsin; deßhalb er nitt verhofft, das er unsicher were. Der keiser hatt von stund an sin verretery ghept, wie der churfürst vom huffen sye, und ylend 2000 oder mer hußeren hernach gschickt, welche durch die puren fürt habend funden an der Elb. Und sind herdurch kommen und an inn gstoßen, den churfürsten ans wasser triben, also das si sich habend muͤßen ergeben, wiewol si sich redlich gweert. Der churfürst ist in das angsicht gar übel wund. Sin eltester sun sol erschoßen sin. Und ist zuͦ erbarmen, das die sach so liederlich mißraten. Man sagt, das über 500 personen nitt umbkommen syend. Dann als si den gwalt gsehen, habend si gmeint, es sye das gantz heer deß keisers da, und sich ergeben. Darnebend ist der churfürstisch huff noch aller bi einander  und uff selche that zuͦsammen geruckt. Es sind auch 15000 Behem zuͦ inn kommen, die imm anzug gsin, dem churfürsten zuͦ helffen. Hertzog Hans Ernst, sin bruͦder, ist auch noch verhanden. Der wil drinsetzen, wil er mag. Man sagt auch, das das gantz land uf sye, iren fürsten zuͦ erretten und zerlösen! Es ist auch gfangen worden der hertzog von Grobenhagen, den Gvaltherus und wir offt zuͦ Marpurg gesehen. Ist gschehen uff sontag, den 24. aprilis. Also suͦcht gott sin kirch ernstlich heim. Ich hab alweg gsorgt (wiewol mir das hertz vor leid und jamer bluͦt), die halb abgöttery wurd nitt guͦt thuͦn, und gott wurde si auch etwas sehen laßen, das si uns umb unsers unfals willen unbillich verdampt habend. Gott erbarm sich der sinen! Das aber noch, das schandtlichest und mir amm schmertzlichsten ist dises: das unser oberster, sobald die botschafft kommen uß vergunst miner herren, uff den meiabend alles gschütz, so uff den pastyen gstanden, abglaßen und fröud gschoßen hatt, welches schier ein wuͤsten lerman gen hett. Dann allen frommen hatt man als großen schmertzen zuͦgfuͤgt, als hett mans durch die hertz geschoßen. Gott hatts bald vergulten. Dann am meitag ist inn ein großer wal ingfallen zuͦ huffen (den si mitt 1000 gulden nitt wider buwend), der nüw groß bim roten tor; wirt h. Lorentz wol wüßen. Uff den meitag kam der oberist mittsampt zweien houptlüten aber einmal in min predig, allein das er horte, was ich sagen welte; dann er ist noch an keines predig gangen dann an mine. Thut es aber uß großem uf-satz. Als ich nun all min oration dahin lendet, das nieman den glauben uß glück und unglück meßen welte: Die warheit blibe denocht warheit, Christus das haupt der kirchen; denocht werind mentschensatzungen kein nütz, und man diente gott vergeben mitt; denocht wer nun ein mittler gottes und deß mentschen, Christus Jesus, etc.; denocht wer d’mäß kein opfer, sonder ein gedechtnus deß lydens Christi, sitmal Christus selichs gheißen, thuͦn zuͦ sir gedechtnuß (nitt opferen!); denocht werind alle die dieb und mörder, so ußert Christo ander wäg zum läben suͦchtend; mitt ander worten meer, so mir der heilig geist gab mitt aller freidikeit uszuͦsprechen; darumb söltend si sich nitt ergeren, betrachten die exempel Davidis, Christi, apostolorum, martyrum! Daruff er, hefftig über mich bewegt: Es muͤß mir nach der lon werden! Ich hab znechst den papst so schandtlich usgricht, jetz den keiser eim gottlosen verfolger verglicht, und das in siner praesentz! Was ich dann thuͤy, so er nitt zuͦgegen? Si muͤßind dem Schwitzer starck gnuͦg sin! Hatt mich auch dermaß in ein gschrei bracht, das mich alle landsknecht bkennendt und über mich schryend: „Das ist der Schweitzer! Das in botz hie und dert schend!“ Darff mir aber nieman kein leid thuͦn, domino coelitus me protegente. Ich bin nun deß yferiger, freidiger und dapferer. Sech si all nitt an. Am 23. aprilis was er auch in miner predig. Do hatt ich in epistola Ioannis ein locum de antichristo. Do sagt ich imm, wer er were. Probiert imms. Satzt imm Christum und den antichrist, und ließ ein jeden, der Christi sin wett, drüber urtheilen. Daruff er gsagt: „Das dich, botz sacrament und  marter, als kuͤnmuls schend! Du muͤst denocht den bapst bliben lan, und söttist zerspringen!“ Also sagend mir guͦt, eerlich lüt, denen ich truw (warnend mich auch), das ich mich huͤt! Wo si mir köntend ein süppli zuͦrichten, wurd es gschehen! Deßhalb ich schier nitt us darff gan. Musculus ist vil handlicher dan ich, aber diewyl er inn nitt hört, gat das wätter als über mich. Gott aber stat mir redlich by. Imm sye eer in ewikeit! 25. aprilis gieng ich von Romano zuͦ mim hus. Lagend etlich groß Hansen in eim ergger. Ich thet in min eer an. Do schrüwends mir nach: „Pfaff, der tüfel nemm dich! Der tüfel nemm dich!“ Das ist panis quotidianus. Ich acht sin schier nüt mee. So ichs den burgermeisteren sag, wend si, ich söll sagen, wers thuͤ. Ist grad, als der in ein kalten ofen blaßt. Promiserunt tuitionem, quam praestare nec possunt nec cupiunt etiam. Es wirt erst jetz recht angan suppresso electore! Man singt schon liedle darvon. Der bischoff tröwt hefftig, er well in kurtzem in sim stifft sitzen zuͦ Augspurg. Das kan bald gschehen! Es hatt am 28. aprilis das wätter in deß stiffts thurn gschlagen. Ich denck, es bedüt, das der tüfel wider drin werde kan. An dem sontag, do der churfürst gfangen, ist zuͦ Memmingen ein selich wätter gsin, das si sich verwegen, gar nach zuͦ verderben. Das wätter hatt an 9 orten in die  statt gschlagen, aber nüt anzünnt, auch keim mennsch beschedigt. Das sind als ernstliche warnungen gottes! Ich bsorg, das umb unser undanckbarkeit willen das rych gottes uns endtnommen und eim volk geben werde, das sine frücht thuͤ. Stattschryber und alle herren hand kein anderen trost, dann das si gläben muͤßind deß keisers gnad! Was er heißt, muͤßend si thuͦn; thuͦnds auch zum theil nitt ungern. Deßhalb biderb lüt gar kalt bi inn sitzend. Ich welt, ich wer in mim lieben vatterland (wies dan gieng), dann ich kein lust hab, in der schelmery zuͦ sin! Ir glaubend nitt, was jubilierens die böswilligen und rychen tribend. Es ist auch uff dem weg, das man dem obersten ein kirch ingeb, darinn er sin abgöttery trib. Und tribend selichs die bäpstischen burger vil mee dann die kriegslüt! Die etwan wol an uns gsin, beladend sich unser nüt. Die burgermeister hettind gern placentia, sed damus eis amaricantia, animabus tamen conferentia. Putat archigrammataeus nullam discedendi iustam occasionem negligendam. In summa: Der ufsatz ist groß! Bsorg, wir muͤßind deß nechsten tags mitt der hut dran oder endtlauffen. Nun wil ich je min bests thuͦn, bis ich nümmen mag oder min gwüßne mich laßt. Das ich vil gen Zürich schrib, wird ich nitt thuͦn. Nitt das ich min herren verachte, sonder das ich weiß, und vernims von eerlichen lüten, das man mich als ein jungen mentschen für blug und verzagt haltet, als der ich das krütz fürchte. Ist war, ich hab kein fröud drab! Aber ich welt, das man  wüßt, wie ich inn diser gfar mich in der kilch gottes helt. Es wirts die kilch selb bezügend, zuͦ dem das es der gottlosen ufsatz gnuͦg bezüget. Aber ich befilchs als dem herren! Welt gern, das ich legittimam revocationem hett. Ich wil si aber nitt ergutzlen iuxta regulam: „Omnia si perdas, famam servare memento!“ Ich weiß auch, das man den frommen kein undienst thete, wie ungern si mich laßen wurdind, allein das mir nitt ein schmach begegnete von dem obersten, der also den haß an mich gleit! Dominus autem mihi aderit, liberabit ex ore leonis et omni opere malo servabitque in regnum suum coeleste. Ipsi gloria in aeternum! Amen. Haec ideo copiosius ad te, ut vel tu saltem cognoscas ac credas, in quo statu res nostrae sint, et ut scias me, si forte aliquando fuero reversus, hoc non facturum esse nisi extremis necessitatibus urgentibus. Si Romano acquievissem, iam dudum Tiguri fuissem. Testabitur ipse, quantum laborem, ut ipsum retineam, donec urgens cogat conscientia. Scripsi plęraque Germanice, ut commode communices consulibus et aliis. Testabitur Andreas Gessnerus, cui has (nisi commodiorem, qui rectius ad vos proficiscatur, inveniam nuncium) perferendas tradam, me minora longe scripsisse, quam revera sunt pericula!