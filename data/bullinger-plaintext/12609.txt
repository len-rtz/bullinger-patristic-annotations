S. D. Recepi a chirurgo tuas, ac te, amice et frater charissime, id ex meis intellexisse putavi. Sed bene habet; in fine enim literarum significas te accepisse omnes, et ego vicissim tuas omnes accepi. Welseri nostri nova libenter legi. Interim et de attacta fulmine Męchlina libellum impressum ut folium accepi. Mira profecto dei iudicia! Utinam prognostico quodam significarit dominus, quid facturus sit caesari et papisticae religioni! Lego enim nullum templum intactum mansisse! Caesar, ut detrectet certamen et pugnam, in hunc modum iam huc, iam illuc se confert. Utinam apprehendatur tandem! Certamen ad Ingolstadium commissum libenter audivi nostris fuisse incruentum. Faxit dominus, ut bono principio melior finis respondeat! Video nostros alacres esse et vigilantes. Si Belgicus exercitus prohiberi poterit, quominus caesaris castris coniungatur, bene habebit res. Videbis et multa consilia caesaris perire et plurimum omnibus nostris male decedere adversariis. Fama rursus est Italorum 12000 festinare in Germaniam. Vigilate, obsecro, ne forte occupatis faucibus et recuperato castro Eerenfels novus iste exercitus illac transeat et urbes invadat Almannicas cogatque dividere exercitum iunctum. „Quaerelam Germaniae“ nondum vidi, neque vidi „Cur receperint religionem hanc nostri nolintque communicare cum consilio Tridentino“. Reliquos vidi. Non est, quod dubitetis de inimicitia Ferdinandi. Est profecto hostis vester. Prudenter autem dissimulatis; utinam liceat diu! Commentarios meos nondum inspicere potuisti. Laudem ergo amori tribuo, quam predicas. Lege, ubi vacat, deinde si quid reprehensione dignum iudicaris, indica. Annon plurimum mihi gratificaris, qui toties et tam diligenter iam multo tempore et nunc praesertim scribis; res est mihi iucundissima. Perge sic et abunde satis rependisti mea in te officia et dona, quae sane exigua sunt. Nec Schoͤnero quicquid praesto humanitatis. Raro illum video. Nam mea negotia prohibent. Zuͦ Aarow verganges tags ist nut sunders gehandlet, onet daß Bern gewoͤllt, für die gmeinden in die Laͤnder botten schicken, sy ze berichten, wie sich der krieg erhept, etc. Diewyl aber die Lender ye laͤnger ye verherter in irem unglouben werdent, etc., weiß ich nitt, ob ützid uß dem schicken wirt. Sunst wirt man dem bapst und keyser nitt vil guͦts bescheidts gaͤben. Ich acht, vertruws üch in guͦtem, wenn ir bedoͤrfftend 12000 oder 16000 mann und die begaͤrtend, einem houptman gaͤbind 50 gl., lütinampt 40, fenrych 30 oder 25, einem gemeinen knaͤcht 5 oder 6 gl. durch und durch, ir wurdint nitt unwillig lüt finden, und das vilicht die Stett selbs schicken wurdint, so es nodt thaͤt. Und wurde man dorumb nitt so schwerr soͤld wie in Franckrych forderen, daß die sach ouch uns betrifft und jeder das sin ouch darzuͦsetzen wurde. Ego haec ex coniecturis scribo et ex iis, quae audio; nihil certi promitto. Das ist aber gewüß, daß der unsern hertz gantz und guͦt gen wch ist, etc. Ich bitt, ob guͦte bottschafft heruff kaͤm, ir woͤllind mich eigentlich wie allwaͤg berichten. Also wenn boͤß (daß gott wend) ouch kaͤm. Gott mitt üch! His diebus mittam d. Welsero librum et literas. Quaeso, commenda me ei, ubi ei scripseris. Nil ab eo postulo, quam ut firmus sit in vera religione. Tiguri, 3. septembris 1546. Bullingerus. [Dem hoc]h und wolgelerten [Ambr]osien Blaureren [predicanten z]uͦ Constantz si[nem fürgeliepte]n herren.