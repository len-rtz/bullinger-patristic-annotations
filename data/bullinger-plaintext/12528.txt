S. in domino. Pecunias pro aromaticis speciebus accepi. Pretium Boethii indicabo, si m. Henrichum Petri videro. Die von Straßburg haben dem lantgroven von Hessen 4 fenlin lantzknecht geschickt. Ouch hab ich ein brieff gelesen, den ein houptman uß des kunigs von Franckreichs leger geschriben hat siner muͦtter, die zuͦ Basel wonet, er woͤlte jetz heimkommen sein. So hab er, der Hessus, den huffen lantzsknecht angenomen, nachdem es friden ist worden zwischen dem Gallo und Anglo. Das geschrey ist by unß, der Hessus und dux Lüneburgensis wellen Probant angriffen, darin vil gerüster pferdt seindt und vil fuͦßvolcks. Got gebe gluck und heil! Scio dominum nos non deserere, sed suo auxilio Pharaonem illum perdere ac ad inferna detrudere. Es kummen vil knecht widerumb. Die ursach, mann wil ynen nit sagen, wo uß man woͤlle, wider wenn. Die unsern haben ußgelegt zum fenlin und paner. Der keyser wietet, pfifft uff dem letzsten löchlin. Die pfaffen müssen gar zum tüfel. Hęc paucis volui ad te scribere; reliqua Myconius. Saxo parat se ac munit loca Bohemiam spectantia, ne irruptio fiat improvisa. Ich weiß das wol, das die botschafft von Straßburg ist heimpostiert in 3 tagen von Regenspurg, do niemants nuit darvon geseyt, ob periculum imminens. Gott kan alle consilia impiorum frangere, annihilare, saltem nos domino fidamus, illum invocemus corde et ore. Vale. 29. iunii 1546. Tuus G. Die von Straßburg nement noch knecht an. Haben by 7 fenlin. Mann wolt im Elsaß knecht annemen, so wil niemants ziehen. Der margraff hat verbotten by lib und guͦt, das niemants keim herren zuͦziehe, er sey, wer er woͤlle. Dem erwuͤrdigen herren, herren Heinrychen Bullinger, pfarherr zuͦ Zürich, mynem gunstigen, lieben herren, zuͦ handen. Zürich.